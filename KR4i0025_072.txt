# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:43.655822
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 72
#+PROPERTY: FILE SB04n0198-072唐詩紀事-卷第七十二.
<pb:KR4i0025_SBCK_072-1a>¶
唐詩紀事巻第七十二¶
　僧法宣　僧中窹　僧子蘭　僧靈澈¶
　僧靈一　僧清江　僧廣宣¶
　　僧法宣¶
和趙郡王觀妓應教詩云桂山留上客蘭室命滛妖¶
城中畫眉黛宫内束纎腰舞袖風前舉歌聲扇後嬌¶
周郎不相顧今日管絃調(法宣正/觀間人)¶
　　中窹¶
儀鳯中青城翠圍山下有王僊柯得道蜀州僧中窹¶
以詩贈之云瞻思不及望仙兄早晚昇霞入太清手¶
<pb:KR4i0025_SBCK_072-1b>¶
種一株松未老爐燒九轉藥新成心中已得黄庭術¶
頭上應無白髪生異日却歸&KR0160;表柱得教凡俗並聞¶
名自是復隱後山更不復遇¶
　　子蘭¶
飲馬長城窟詩云游客長城下飲馬長城窟馬嘶聞¶
水腥爲浸征人骨豈不是流泉終不成潺湲洗盡骨¶
上圡不洗骨中寃骨若不流水四海有還魂空留嗚¶
咽聲聲中疑是言¶
秋日思舊山云六咸言上國繁&KR0160;豈謂帝城覊旅十¶
㸃五㸃殘螢千聲萬聲秋雨白云江上故鄉月下風¶
<pb:KR4i0025_SBCK_072-2a>¶
前吟處欲去不去遲遲未展平生所佇¶
襄陽曲云爲憶南移人移家大堤住千㠶萬㠶來過¶
盡門前去¶
太平里尋兵部裴郎中云不語凄凉無限情荒堦行¶
盡又重行昔年住此人何在空見槐花秋草生¶
贈行脚僧云世界曾行遍全無行可修炎凉三衲共¶
生死一身休片斷雲隨體稀踈雪滿頭此門無所着¶
不肯暫淹留¶
貪誡云多求待心足未足旋傾覆明知貪者心求榮¶
不求辱¶
<pb:KR4i0025_SBCK_072-2b>¶
觀棋云拂局盡㳙時能因長路㸃頭初得計格手遲¶
待無疑寂黙親遺景凝神入過思共藏多少意不語¶
兩相知¶
　　僧靈澈¶
生於㑹稽本湯氏字澄源與呉興詩僧皎然逰(皎/然)薦¶
之包佶李紓以是上人之名由二公而颺正元中逰¶
京師緇流嫉之造飛語激動中貴人浸誣得罪徙汀¶
州後歸㑹稽元和十一年終于宣州劉夢得曰詩僧¶
多出江右靈一導其源䕶國襲之清江揚其波法振¶
㳂之如么絃孤韻瞥入人耳非大音之樂獨呉興晝¶
<pb:KR4i0025_SBCK_072-3a>¶
公能俻衆體澈公承之至如芙蓉園新寺詩曰經來¶
白馬寺僧到赤烏年謫汀州云青蝇為吊客黄犬寄¶
家書可謂入作者閫域豈獨雄於詩僧間耶¶
初到汀洲云初放到滄洲前心詎觧愁舊交容不拜¶
臨老學梳頭禪室白雲去故山明月秋幾年猶在此¶
北戸水&KR0047;流¶
元日觀郭將軍早朝云欲曙九衢人更多千條香燭¶
照銀河今朝始見金吾貴連馬縱横避玉珂¶
九日和于使君思上京親故云清晨有髙㑹賔從出¶
東方楚俗風烟古汀洲草木凉山清來逺思菊意在¶
<pb:KR4i0025_SBCK_072-3b>¶
重陽心憶&KR0160;池上從容鴛鷺行皎然亦賦云霽景滿¶
水國我公望江城碧山與黄花爛熳多秋情揺落見¶
松柏歳寒比忠貞歡娯在鴻都是日思朝英¶
栁宗元韓漳州書報澈上人亾因寄二絶云早歳京¶
華聽越吟聞君江海分逾&KR0055;他時若冩蘭亭㑹莫畫¶
髙僧支道林又云頻把瓊書出袖中獨吟遺句立秋¶
風桂江日夜流千里揮泊何時到浙東又聞澈上人¶
亡寄侍郎楊文云東越廣僧還姓湯幾時瓊佩觸鳴¶
璫空花一散不知處誰採金英與侍郎¶
權載之送上人廬山回歸沃州序云呉興長老晝公¶
<pb:KR4i0025_SBCK_072-4a>¶
綴六義之清英首冠方外入其室者有沃州澈上人¶
心冥空而無迹寄文字故語甚夷易如不出常境而¶
諸生思慮終不可至其變也如風松栢韻氷玉相扣¶
層峰千仞下有金碧聳鄙夫之目如不敢視三復則¶
淡然天和晦於其中故暏其容覽其詞者知其心不¶
待境靜而靜况㑹稽山水自古絶勝東晉逸民多遺¶
身世於此夏五月上人自鑪峰言旋復于是邦予知¶
夫拂方袍坐輕舟泝沿鏡中靜得佳句然後深入空¶
寂萬慮洒然則嚮之境物又其稊稗也鄙人方景行¶
企尚之不暇惡敢以離羣為嘆¶
<pb:KR4i0025_SBCK_072-4b>¶
澈與劉夢得友善夢得送僧仲端東遊末句呈澈云¶
一旦楊眉望沃州自言王謝許同遊憑将雜意三千¶
首寄與江南湯惠休¶
權載之酬以詩代書見寄云蓮花出水地無塵中有¶
南宗了義人已取貝多翻半字還将陽燄諭三身碧¶
雲飛處詩偏麗白月圓時性本真更喜開緘銷熱惱¶
西方社裏舊相親¶
載之月夜宿澈上人房云此身㑹逐白雲去未洗塵¶
纓還自傷今夜幸逢清淨境滿庭秋月對支郎¶
劉長卿送師云蒼蒼竹林寺杳杳鍾聲晩荷笠帶殘¶
<pb:KR4i0025_SBCK_072-5a>¶
陽青山獨歸逺¶
長卿酬師相招云石澗泉聲乆不聞獨臨長路雪紛¶
紛如今漸欲生黄髪願脱頭冠與白雲¶
澈於東林寺寄陳丘二侍郎云年老心閑無外事麻¶
衣坐草亦容身相逢盡道休官好林下何曽見一人¶
張祐題澈上人舊房云寂寞空門支道林滿堂新板¶
舊知音秋風吹葉古廊下一半䋲床燈影深祐又寄¶
師詩云老僧何處寺秋夢遶江濵獨樹月中鶴孤舟¶
雲外人榮&KR0160;長指幻衰病乆觀身¶
呂温在道州戯贈云僧家亦有芳春興自是禪心無¶
<pb:KR4i0025_SBCK_072-5b>¶
滯境君㸔池水湛然時何曽不受花枝影¶
　　僧靈一¶
新泉詩云泉源新湧出洞徹映纎雲稍落芙蓉沼初¶
淹苔蘚文了將空性淨素與衆流分若對青霄月冷¶
然夢裏聞¶
劉長卿和云東林一泉出復與逺公期石淺寒流處¶
山空夜落時夢閑聞細響慮澹向清漪動靜皆無意¶
唯應道者知¶
與亢居士青山潭飲茶云野泉烟火白雲間坐飲香¶
茶愛此山岩下維舟不忍去青溪流水暮潺潺¶
<pb:KR4i0025_SBCK_072-6a>¶
送陳允初　居麻源云欲向麻源隱能尋謝客縱空¶
山㡬千里幽谷第三重嵓宇寜湏葺荷衣不待縫因¶
君見往事爲我謝喬松¶
送人得蕩子歸倡婦云垂涕憑回信爲語栁園人情¶
知獨難守又是一陽春¶
髙仲武云自齊梁已來道人爲文者多矣少有入其¶
流一公乃能尅意精妙與士大夫更唱逓和不其偉¶
歟泉湧堦前地雲生戸外峰則道猷寳月曽何及此¶
靈一大曆正元間生也¶
酬皇甫冉西陵見寄云西陵潮信滿島嶼没中流越¶
<pb:KR4i0025_SBCK_072-6b>¶
客依風水相思南渡頭寒光生極浦落日映滄洲何¶
事揚㠶去空驚海上鷗¶
溪行即事云近夜山更碧入林溪轉清不知伏牛地¶
潭洞何縱横曲㟁烟初合平湖月未生孤舟屢失道¶
但聽秋泉聲¶
重還冝豐寺云載過招隠寺重㑹息心期樵客問歸¶
日山僧寄别詩野雲隂逺甸秋水漲前陂勿謂頻來¶
此吾今不好竒(酬皇甫冉以下三章/姚合取爲極𤣥集)¶
酬皇甫冉將赴無錫雲門寄别云湖&KR0047;通古寺來徃¶
意無涯欲識雲門路千峰向若耶春山子猷宅古木¶
<pb:KR4i0025_SBCK_072-7a>¶
謝敷家自是長俱隠那云相去賖¶
靜林精舍梁武隠所有鍾磬古物云靜林溪路逺蕭¶
帝有遺踪水擊羅浮磬山鳴于闐鐘烟傳三世火樹¶
老萬株松無復烟霞色空聞昔卧龍¶
雨後尋天目山問元駱二公溪路云昨夜雲生天目¶
東春山一雨㡬回風林花併逐溪流下欲上龍門通¶
不通(無錫下三章髙仲武/取為中興間氣集)¶
自大林與韓明府歸郭中精舍云野客中舟檝相携¶
復一歸孤烟生暮景逺岫帶春暉不道還山是誰云¶
向郭非禪門有通隠喧寂共㤀機¶
<pb:KR4i0025_SBCK_072-7b>¶
陳羽送靈一上人云十年勞逺别一咲喜相逢又上¶
青山去青山千萬重¶
岩維哭靈一上人云一公何不住空有逺公名共説¶
岑山路今時不可行舊房松更老新塔草初生經論¶
傳緇侶文章遍墨卿禪　林枝幹拆法宇棟梁傾誰¶
復修僧史(應/知)傳已成¶
靈一宿天柱觀詩云石室初投宿仙翁幸見容花源¶
隨水逺洞府過山逢泉湧階前地雲生戸外峰中霄¶
自入定非是欲降龍¶
皇甫冉小江懐靈一上人云江上年年春草津頭日¶
<pb:KR4i0025_SBCK_072-8a>¶
日人行借問山隂逺近猶聞薄暮鍾聲¶
靈一自青山詣於潜道中呈元八居士云苕水灘行¶
淺潜州路漸深參差逺邊色迢逓野人心凍澗氷難¶
釋秋山日易隂不知天目下何處訪雲林¶
錢起寄靈一上人初歸雲門寺云寒山白雲裏法侣¶
自招携竹逕通城下松門隔水西同期沃州去不作¶
武陵迷彷彿心知處髙峰是㑹稽¶
　　僧清江¶
夕次襄邑云何處成吾道經年逺路中客心猶向北¶
河水自歸東古戍鳴寒角踈林振夕風輕舟唯有月¶
<pb:KR4i0025_SBCK_072-8b>¶
那與故人同¶
病起云身世足堪悲空房卧病時巻簾槐雨滴掃室¶
竹隂移已覺生如夢那堪夀不知未能通法性詎可¶
見支離¶
宿嚴維宅簡章八元詩云佳期曽不逺甲第即&KR0047;鄰¶
惠愛徧相及經過豈厭頻秋光林葉動夕霽月華新¶
莫話覊栖事平原是主人¶
贈淮西賈兵馬使云破虜功成百戰塲天書親拜漢¶
中郎&KR0063;門旌斾春風起對客絃歌白日長堦下闘鷄¶
花乍拆營南試馬栁初長由來楚蜀多同調感激逢¶
<pb:KR4i0025_SBCK_072-9a>¶
君共異鄉¶
九日菊花韵應制云可訝東籬菊能知節候芳細枝¶
青玉潤䌓蕋碎金香逸氣浮朝露濃滋帶夜霜泛杯¶
傳夀酒應共樂時康¶
　　僧廣宣¶
李益重陽夜集蘭陵居與宣供奉聮句益云蟋蟀催¶
寒服茱萸滴露芳酒廵明刻燭籬菊暗尋芳宣云新¶
月知秋露䌓星混夜霜登髙今夕事九九是天長¶
九月十五日夜宿鄭尚書絪東亭望月寄杜給事云¶
霜天晴夜宿東齋松竹交隂愜素懐逈出風塵心得¶
<pb:KR4i0025_SBCK_072-9b>¶
地可憐三五月當堦清光滿院思情見寒色臨門咲¶
語諧霄漢路殊從道合往來人事不相乖鄭絪奉酬¶
宣上人九月十五日東亭望月見贈因懐紫閣舊遊¶
云中年偶逐鴛鸞侣弱歳多從麋鹿羣紫閣道流今¶
不見紅樓禪客早曽聞松齋月朗星初散苔砌霜䌓¶
夜欲分一覽綵牋佳句滿何人更詠惠休文¶
中秋夜獨遊安國寺山亭院歩月李益遲明至寺中¶
求與聮句宣云九重城接天花界三五秋分一夜風¶
行聽漏聲雲散後遥聞天雨月明中益云含凉閣近¶
通仙掖承露盤髙出上宫誰問獨愁圍外理清談不¶
<pb:KR4i0025_SBCK_072-10a>¶
與比霄同&KR0680;¶
李益與師携癭樽歸杏園聫句云千畦抱甕園一酌¶
癭樽酒唯有沃州僧時過杏溪叟(李/益)追歡君適性獨¶
飲我空口儒釋事雖殊文章意多偶(廣/宣)¶
王起於㑹昌中放第二榜宣以侍寄賀曰從辭鳯閣¶
掌絲綸便向青雲領貢賔再闢文章無枉路兩開金¶
榜絶寃人眼㸔龍化門前水手放鶯飛谷口春明白¶
定歸台席去鶺鴒原上共陶鈞起和云延英面奉入¶
春闈亦選功夫亦選竒在冶只求金不耗用心空學¶
秤無私龍門變化人皆望鶯谷飛鳴自有時獨喜向¶
<pb:KR4i0025_SBCK_072-10b>¶
公誰是證彌天上士與新詩¶
劉夢得和云禮闈新榜動長安九陌人人走馬㸔一¶
日聲名徧天下滿城桃李属春官自吟白雪銓辭賦¶
指示青雲借羽翰借問至公誰印可支郎天眼定中¶
觀元㣲之和王侍郎酬宣上人詩云渥洼徒自有權¶
竒伯樂書名世始知競走墻前希得雋髙懸日下表¶
無私都中紙貴流傳後海外金填姓字時珎重劉繇¶
因首薦(進士李景述以/同判觧頭及第)爲君送和碧雲詩¶
宣㑹昌間有詩名與劉夢得最善宣寄在蜀與韋令¶
公唱和詩劉荅云碧雲佳句久傳芳曽向都城住草¶
<pb:KR4i0025_SBCK_072-11a>¶
堂振錫長過長者宅披文猶帶令公香一時風景添¶
詩思八部人天入道塲若許相期同結舍吾家本自¶
近柴桑¶
退之有廣宣上人頻見過詩云三百六旬長擾擾不¶
衝風雨即塵埃久慙朝士無禆補空愧髙僧數徃來¶
學道同年何所得吟詩竟日未能回天寒古寺遊人¶
少紅葉窓前有幾堆¶
樂天别宣上人云上人處世界清淨何所似侣彼白¶
蓮花在水不着水性真悟泡幻行潔離塵澤修道未¶
㡬時身心俱到此嗟予牽世網不得長休止離念與¶
<pb:KR4i0025_SBCK_072-11b>¶
碧雲秋來朝夕起¶
宣以應制詩示樂天時詔許上人居安國寺紅樓以¶
詩供奉樂天有詩云道林談論惠休詩一到人天便¶
作師香積筵承紫泥詔昭陽歌唱碧雲詞紅樓許住¶
請(平/聲)銀鑰翠輦陪行蹋玉墀惆悵甘泉曽侍從與君¶
前後不同時¶
李益贈宣大師云一國沙彌獨解詩人人道勝惠休¶
師先皇詔下徵還日今上龍飛入内時㸔月憶來松寺¶
宿尋花思作杏溪期論因佛地求心地祇說常吟是住持¶
唐詩紀事巻第七十二¶

# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:42.665499
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 50
#+PROPERTY: FILE SB04n0198-050唐詩紀事-卷第五十.
<pb:KR4i0025_SBCK_050-1a>¶
唐詩紀事巻第五十¶
　　封敖　鄭薰　王軒¶
　　宋雍　李摯　韋澳¶
　　段文昌　姚向　温㑹¶
　　李敬伯　姚康　張正元¶
　　楊嗣復　炙轂子　楊厚¶
　　劉夘伯　王觀　陳上美¶
　　侯列　崔樞　陳彦愽¶
　　郭良𩦸　崔嘏　李景遜¶
　　唐球¶
<pb:KR4i0025_SBCK_050-1b>¶
　　　封敖¶
敖為池州刺史題西隱寺云三年未到九華山終日¶
披圗一室間秋寺喜因晴後賞靈峯看待足時還猿¶
從有性留僧坐雲藹無心伴客閑勝事儻能銷嵗月¶
已𢬵名利不相關¶
敖字碩夫冀州人雅為李徳裕所器武宗時詔慰邊¶
將傷夷者曰傷居爾體痛在朕躬劉稹平徳裕進太¶
尉制曰言皆予同謀不他惑皆敖為之終尚書右僕¶
射才髙而少行檢故不至宰相¶
　　　鄭薰¶
<pb:KR4i0025_SBCK_050-2a>¶
贈鞏疇詩序云九華處士鞏疇擅𤣥言之要通易老¶
其於淨名僧肇尤精達余在句溪時重其能車幣而¶
致之及到官舍再説易一説老氏將兒姪軰執巻列¶
坐而傳之老氏畢業而冦難作與鞏各散去不知其¶
何之存耶亡耶余既休居洛師鏁扉獨靜已卯冬十¶
一月半雪中有客扣柴門樵童視之走復曰鞏處士¶
遽下榻開闗執手話艱苦鞏背簦笈草履杖靈夀下¶
笠且咍笑曰聞公恬養淡逸不屑於榮悴故以𤣥來¶
助成之升榻解四書即易老淨肇也明　日講肇¶
論階前多偃松髙桂氷凍墮落有琴瑟金石聲理致¶
<pb:KR4i0025_SBCK_050-2b>¶
眀妙神骨超爽自謂一時之遇日與故人為徒又意¶
兹樂之難諧也遂成二十韻贈之詩云宻雪松桂寒¶
書窓導餘清風撼氷玉碎階前琴磬聲榻靜几硯潔¶
帙散縑緗明髙論展僧肇精言資鞏生立意加𤣥虚¶
析理分縦横萬化悉在我一物安能驚江海何所動¶
丘山常自平遲速不相閡後先徒起爭鏡照各妍醜¶
秤稱分重輕顔容寧入鑑銖兩豈闗衡藴㣲道超忽¶
剖證音泠泠&KR0083;上掣牢鍵舌端揺利兵圎澈保真性¶
客塵排妄情有住即非住無行方是行踈越捨吴典¶
朱絃鄙秦筝淡薄貴無味羊斟慙大羮洪逺包乾坤¶
<pb:KR4i0025_SBCK_050-3a>¶
幽窅潜沉&KR0115;㒺煩跬歩舉頓達萬里程廬逺尚莫曉¶
隱留曽誤𦗟直須持妙説共詣毗耶城¶
薰字子溥為宣歙觀察使前不治薰以才力自將牙¶
將素驕共謀逐出之奔楊之後分司東都懿宗時為¶
左丞薰端勁再知禮部引寒俊士類多遺老號所居¶
為隠嵓自號七松處士云¶
大中八年掌文誤以顔摽為魯公之後以苐一人處¶
之士子嘲曰主司頭腦太冬烘錯認顔摽作魯公鄭¶
谷有故少師從翁隱巖別業亂後榛蕪感舊愴懐之¶
作即薰也詩云風騷為士人風俗作清塵宻行稱閨¶
<pb:KR4i0025_SBCK_050-3b>¶
閫眀誠動晉紳周旋居顯重内外掌&KR0093;綸妙主蓬壺¶
籍忠為社稷臣大儀墻仭峻東轄紀綱新聞善嘗開¶
口推公直為身立朝鳴珮貴歸宅典衣貧半醉看花¶
晚中飡煑菜春晴臺隨鹿上幽野約僧隣理論知清¶
越(清越江左詩/僧公甚称之)生徒得李頻藥香沾筆硯竹色染衣¶
巾寄鸖眠雲叟騎驢入室賔(咸通中舉子乗馬唯/張喬跨馿延於門下)近¶
將姚監比(自姚監祕合主張風/雅後孤卿一人而已)僻與叚卿親(故少常/成式奥)¶
(學辛勤章句及/徴孤卿為前序)葉積池邉路茶遲雪後薪所難留著¶
述誰不秉陶釣喪亂時多變追思事已陳浮華重發¶
作雅正甚湮淪宗從今何在依捿素有因七松無影¶
<pb:KR4i0025_SBCK_050-4a>¶
響(孤卿植松七枝/自號七松處士)𩀱淚益悲辛猶喜于門秀年來屈¶
併伸(班即孤卿姪孫/登進士科級也)¶
　　　王軒¶
軒少為詩頗聞淇澳之篇遊西江泊舟苧蘿山下題¶
西施石曰嶺上千峯秀江邊細草春今逢浣沙石不¶
見浣紗人¶
軒登大和進士第¶
　　　宋雍¶
范攄云宋雍初無令譽及嬰瞽疾其詩名始彰盧貟¶
外綸作擬僧之詩僧清江作七夕之詠劉隨州有眼¶
<pb:KR4i0025_SBCK_050-4b>¶
作無眼之句宋雍無眼作有眼之詩詩流以為四背¶
或云四倒然辭意悉為佳致盧公詩云願得逺公知¶
姓字焚香洗鉢過餘生清江詩曰唯愁更漏促離別¶
在明朝劉隨州曰細雨濕衣看不見閑花落地聴無¶
聲雍詩曰黄鳥不堪愁裏聴緑楊宜向雨中看¶
　　　李摰¶
正元十二年摰以宏詞振名與李行敏同姓同甲子¶
同年登苐俱二十五嵗又同門摰嘗有詩曰因緣三¶
紀異契分四般同¶
　　　韋澳¶
<pb:KR4i0025_SBCK_050-5a>¶
字子斐以宏詞登科懿宗時為邠寧節度使坐事罷¶
鎮以祕書監分司東都嘗戯吟云莫將韋監同殷鍳¶
錯認容身是保身此句聞於京師權倖尤怒之¶
　　　叚文昌¶
古栢文云是草朩有異於草朩則靈武矦祠前栢夀¶
千齡盤根擁門勢如龍形含碧太空散霧虚庭合抱¶
在於旁枝駢梢葉之青青百尋及於半身蓄風雷之¶
&KR0115;&KR0115;攅柯垂隂分翠間眀忽如虬螭向空爭行上承¶
翔雲孤鸞時鳴下䕃芳苔凡草不生古色天風蒼蒼¶
玲玲曽到靈山老栢縱横亦有大者莫之與京於惟¶
<pb:KR4i0025_SBCK_050-5b>¶
武侯佐蜀有程神其不昏表此為&KR0876;斯廟斯栢實播¶
芳馨長慶二年六月題¶
文昌字墨卿有別業在廣都縣之南龍華山嘗杜門¶
力學于此俗謂之段公讀書臺長慶初朝議文昌少¶
在西蜀諳詳利病詔授劔南節度使有邑人贈詩曰¶
昔日騎驢學忍飢今朝忽著錦衣歸等閑畫虎驅紅¶
斾可畏登龍入紫㣲富貴不由翁祖致文章生得羽¶
毛飛廣都再去應惆悵猶有江邉舊釣磯¶
文昌還別業有尋龍華山寺廣宣上人詩云十里惟¶
聞松桂風江山忽轉見龍宫正與休師方話舊風煙¶
<pb:KR4i0025_SBCK_050-6a>¶
㡬度入樓中郭震亦有題龍華山詩曰昔年曽到此¶
山回百鳥聲中酒一盃最好寺邉開眼處叚文昌有¶
讀書臺(出古今/詩話)¶
文昌父鍔為江陵紏文昌長自諸宫客遊成都韋南¶
康與奏釋褐為賔從後劉闢逐作外邑髙崇文收蜀¶
召復舊職指其椅曰此猶不足與君坐文昌遽請歸¶
闕至興元西鵠鳴驛有僧倚巴山之隈有前識謂文¶
昌曰去日既逢梅蘂綻來時應見杏花開至京屢外¶
擢自相位拜劔南節度西至鵠鳴僧已物故杏花方¶
盛¶
<pb:KR4i0025_SBCK_050-6b>¶
文昌客荆州從事劔南帥幕其後相穆宗罷相鎮蜀¶
再相文宗罷相帥荆南復鎮蜀太和九年卒¶
文昌鎮蜀有題武擔寺西臺詩云秋天如鏡空樓閣¶
盡玲瓏水暗餘霞外山明落照中鳥行看漸逺松韻¶
聴難窮今日登臨意多歡語笑同¶
文昌晚夏登張儀樓呈院中諸公詩云重樓窓户開¶
四望歛煙埃逺岫林端出清波城下廻乍疑蟬韻促¶
稍覺雪風來併起鄉闗思銷憂在酒盃¶
　　　姚向¶
和登武擔寺西臺詩云開閣錦城中餘閑訪&KR0394;宫九¶
<pb:KR4i0025_SBCK_050-7a>¶
層連晝景萬象冩秋空天半將身到江長與海通提¶
携出塵土曽是穆清風¶
向奉陪叚相公晚夏登張儀樓詩云秦相架群材登¶
臨契上台查從銀漢落江自雪山來儷曲親流火凌¶
風洽小杯帝鄉如在目欲下盡徘徊¶
向爲節度判官時長慶二年也¶
　　　温㑹¶
登武擔寺西臺詩云桑臺煙樹中臺榭造雲空眺𦗟¶
逢秋興篇辭變國風坐愁髙鳥起笑指逺人同始媿¶
才情薄躋攀繼韻窮¶
<pb:KR4i0025_SBCK_050-7b>¶
晚夏登張儀樓詩云危軒重疊開訪古上徘徊有舌¶
嗟秦䇿飛樑駕楚材雲霄隨鳳到物象為詩來欲和¶
關山意巴歌調更哀¶
㑹以殿中侍御史為安撫判官¶
楊汝士時掌管記和西臺詩云清浄此道宫層臺復¶
倚空偶時三伏外列席九霄中平視雲端路髙臨樹¶
杪風自憐榮末座前日别池籠¶
又和張儀樓詩云從公城上來秋近絶纎埃樓古秦¶
規在江分蜀望開逺山標宿雪末席本寒灰陪賞今¶
為忝臨歡敢訴柸¶
<pb:KR4i0025_SBCK_050-8a>¶
　　　李敬伯¶
登武檐寺西臺詩云臺上起凉風乗閑覽嵗功自隨¶
台席貴盡許羽觴同樓殿斜暉照江山極望通賦詩¶
思共樂俱得詠時豐¶
晚夏登張儀樓詩云層屋架城隈賔筵此日開文鋒¶
摧八陣星分應三台望雪煩襟釋當歡逺思來披雲¶
霄漢近蹔覺出塵埃¶
敬伯試大理評事為觀察廵官¶
　　　姚康¶
晚夏登張儀樓詩云登覽值晴開詩從野思來蜀川¶
<pb:KR4i0025_SBCK_050-8b>¶
新草朩秦日舊樓臺池景揺中座山光接上台近秋¶
宜晚景極目斷浮埃¶
登武擔寺西臺詩云松逕引清風登䑓古寺中江平¶
沙岸白日下錦川紅踈樹山根淨深雲鳥跡窮自慚¶
陪末席便與九霄通¶
康試尤武衛倉曹叅軍為觀察推官¶
康禮部試早春殘雪云㣲暖春潜至輕明雪尚殘銀¶
鋪光漸濕珪破色仍寒無栁花常在非秋露正團素¶
光浮轉薄皓質駐應難幸得依隂處偏宜帶月看玉¶
塵銷欲盡窮巷起𡊮安¶
<pb:KR4i0025_SBCK_050-9a>¶
魚縱云水府乗閑望圎波息躍魚從來暴泥乆今日¶
脫泉初得志寧相忌無心任宛如龍門應可度鮫室¶
豈常居掉尾方窮樂遊鱗每自舒乗流千里去風力¶
藉吹嘘¶
康字汝諧南仲孫也登元和十五年進士第大中時¶
為太子詹事開成時曽以𧷢敗¶
　　　張正元¶
冬日可愛詩云寒日臨清晝遼天一望時未消埋徑¶
雪先暖讀書帷属思光難駐舒情影若遺晉臣曽比¶
徳謝客昔言詩散彩寧偏照流隂信不追餘輝如可¶
<pb:KR4i0025_SBCK_050-9b>¶
就廻燭幸無私¶
東野聞夜啼贈張正元云寄泣須寄黄河泉此中怨¶
聲流徹天愁人獨有夜燈見一&KR0083;鄉書淚滴穿¶
正元登正元五年進士第¶
　　　楊嗣復¶
丁已嵗八月祠祭畢因題臨淮公舊碑詩云齊荘修¶
祀事旌斾出郊闉薙草軒墀狹塗墻赭堊新謀猷期¶
作聖風俗奉為神酹酒成&KR0638;澤持兵列偶人非才膺¶
寵任異代揖芳塵况是平津客碑前淚滿巾¶
楊汝士和云古栢森然地修嚴蜀相祠一過榮異代¶
<pb:KR4i0025_SBCK_050-10a>¶
三頋盛當時功徳流何逺馨香薦未羗敬名採國志¶
飾像慰甿思昔謁從征盖今聞擁信旗固宜光寵下¶
有淚刻前碑¶
臨淮公武元衡也元和初元衡鎮蜀嗣復為節度推¶
官後二十七年嗣復鎮蜀時大和九年也汝士為東¶
川節度使故相唱和汝士曽為蜀帥叚文昌掌管也¶
　　　炙轂子¶
牡丹詩云牡丹妖艶亂人心一國如狂不惜金曷若¶
東園桃與李果成無語自成隂¶
松詩云寒松聳㧞倚蒼岑綠葉扶踈自結隂丁固夢¶
<pb:KR4i0025_SBCK_050-10b>¶
時還有意秦皇封日豈無心常将正節栖孤鶴不遣¶
髙枝宿衆禽好是特凋羣朩後䕶霜凌雪翠踰深¶
竹詩云庭竹森踈玉質寒色包葱碧盡琅玕翠筠不¶
染湘娥涙班籜堪裁漢主冠成韻含風已蕭瑟媚漣¶
凝渌更檀栾此君引鳳為龍日聳節稍雲直上看¶
炙轂子王叡也元和後詩人¶
　　　楊厚¶
早起云星漢轉寒更伊余索寞情鍾催歸夢斷鴈引¶
逺愁生危壁蘭光暗踈簾露氣清閑庭&KR0147;一望海日¶
未分明¶
<pb:KR4i0025_SBCK_050-11a>¶
厚正元間詩人¶
　　　劉郇伯¶
早行云鎮静人猶&KR0230;天髙月自凉一星深戍火殘月¶
半橋霜客老愁塵下蟬寒怨路傍青山依舊色宛是¶
馬卿鄉¶
郇伯與范鄼郎中為詩友范曽得一句云嵗盡天涯¶
雨久而莫屬郇伯曰何不曰人生分外愁范甚賞之¶
出北夢𤨏言¶
　　　王觀¶
早行云鷄唱催人起又生前去愁路明殘月在山露¶
<pb:KR4i0025_SBCK_050-11b>¶
宿雲收村店煙火動漁家燈燭幽趨名與趨利行役¶
㡬時休¶
觀大曆正元間人¶
　　　陳上美¶
咸陽懐古云山連河水碧氛氲瑞氣東移擁聖君秦¶
苑有花空笑日漢陵無主自侵雲古槐堤上鶯千轉¶
逺渚沙中鷺一群頼與淵眀司把菊煙郊四望夕陽¶
曛¶
上美登開成進士第¶
　　　侯冽¶
<pb:KR4i0025_SBCK_050-12a>¶
冽金谷園懐古云金谷千年後春花發滿園紅芳徒¶
笑日穠艶尚迎軒雨濕輕光軟風揺碎影翻猶疑施¶
錦帳堪歎罷朱紈愁罷鶯吟澁啼容露綴繁慇懃問¶
前事桃李竟無言¶
冽登元和六年進士第¶
　　　崔樞¶
賜耆老布帛云殊私及耆老聖徳賑黎元布帛忻天¶
賜生涯作主恩情均皆挾纊禮異賁丘園慶洽時方¶
泰仁沾月告存寧知酬雨露空識荷乾坤擊壤将何¶
幸徘徊望九門¶
<pb:KR4i0025_SBCK_050-12b>¶
裴垍舉宏詞崔樞考之落第及垍為宰相擢樞為禮¶
部笑謂樞曰&KR0147;以報徳也終於秘書監¶
順宗時有詔曰古之所以教太子必茂選師傅以輔¶
翼之法於訓詞而行其典禮左右前後㒺非正人是¶
以教諭而徳成也給事中陸質中書舍人崔樞積學¶
懿文守經據古夙夜講習庶恊于中並充皇太子侍¶
讀¶
　　　陳彦愽¶
恩賜魏文正公諸孫舊第以導直臣云阿衡隨逝水¶
池舘主他人天意能疇徳雲孫喜庇身生前由直道¶
<pb:KR4i0025_SBCK_050-13a>¶
殁後振芳塵雨露新恩日芝蘭故里春勲庸流十代¶
光彩映諸鄰共喜升平代從兹得諫臣¶
前定録云彦愽元和中與謝楚同為廣文生夢一官¶
司列几案上有尺牘如金字者問之曰眀年進士之¶
名見其名在三十二從上二人皆李姓而無楚名明¶
年果如夢二李即李頋行李仍叔也時元和五年明¶
年楚於于尹躬下擢第¶
白居易為翰林學士奏云今日奉宣令撰李師道請¶
收贖魏證宅還其子孫甚合朕心允依來奏者臣伏¶
以魏證太宗宰相盡忠輔佐以致太平在其子孫合¶
<pb:KR4i0025_SBCK_050-13b>¶
加優䘏事闗激勸合出朝廷師道何人輙掠此美伏¶
願明勑有司特以官錢收贖使還後嗣以勸忠臣則¶
事出皇恩美歸聖徳憲宗深然之其後有司以為詩¶
題試進士¶
　　　郭良𩦸¶
自蘇州至望亭驛有作云南浦(菰/蒲)遶白蘋東呉&KR0058;庶¶
逐黄巾野棠自發空流水江燕初歸不見人逺岫依¶
依如送客平田渺渺獨傷春淮中迴首長洲苑烽火¶
年年報虜塵¶
觀詩所載疑李錡叛時事也¶
<pb:KR4i0025_SBCK_050-14a>¶
　　　崔嘏¶
嘏字乾錫邢州刺史㑹劉稹反歸朝授考功郎中中¶
書舍人李徳裕之謫嘏草制不盡書其過貶端州刺¶
史¶
施肩吾與之同年不睦嘏舊失一目以珠代之施嘲¶
之曰二十九人及第五十七眼看花元和十五年也¶
　　　李景遜¶
景遜字後巳贈太尉憕孫也大中中進御史大夫威¶
肅當朝為大夫三月蔣伸輔政宣宗盡書羣臣名内¶
器中禱憲宗神前射取之而景遜名不得乃見宰相¶
<pb:KR4i0025_SBCK_050-14b>¶
自陳考深當代即拜西川節度使景遜好奨寒士如¶
李蔚楊知退所善蘇滌裴夷直¶
寄華州周侍郎立秋日奉詔祭嶽詩云關河豁静曉¶
雲開承詔秋祠太守來山霽蓮花添翠黛路隂桐葉¶
少塵埃朱轓入廟威儀肅玉佩昇壇歩武回徃嵗今¶
朝㡬時事謝君非重我非才¶
自大中至咸通相白敏中次畢誠曹礭使相羅劭權¶
崔相㥀由戯曰可以歸矣近日中書皆藩臣謂畢白¶
曹羅皆藩姓也始自蔣伸景遜在蜀聞報曰不能伏¶
事斯人也遽託疾離鎮有詩曰成都十萬戸抛若一¶
<pb:KR4i0025_SBCK_050-15a>¶
鴻毛(出北夢/瑣言)¶
　　　唐球¶
球有詩名如臨池洗硯云恰似有龍深處卧被人驚¶
起黒雲生又有漸寒沙上鷺欲暖水邉村亦佳句也¶
球居蜀之味江山方外之士也為詩撚藁為圎納之¶
大瓢中後臨病投瓢於江曰斯文茍不沉没得者方¶
知吾苦心爾至新渠有識者曰唐山人瓢也接得之¶
十纔二三其題有處士隱居云不信最清曠及來愁¶
已空數㸃水泉雨一溪霜葉風業在有山處道成無¶
事中酌盡一樽酒老夫顔亦紅贈行如上人云不知¶
<pb:KR4i0025_SBCK_050-15b>¶
名利苦念佛老岷峨衲補雲千片香焚篆一窠戀山¶
人事少憐客道心多日日齋鍾罷髙懸濾水羅題青¶
城范賢觀云數里緣山不厭難為尋真訣問黄冠苔¶
鋪翠㸃山橋滑松織香梢古道寒晝傍綠畦薅嫩玉¶
夜開紅竈橪新丹孤鍾已斷泉聲在風動瑶花月滿¶
壇¶
贈僧云曽聞半偈雪山中貝葉翻時理盡通般若常¶
添持戒力落义誰筭念經功雲間曉月應難染海上¶
虚舟自信風長説滿庭花色好一枝紅是一枝空(已/上)¶
(詩見芳/亭客話)¶
<pb:KR4i0025_SBCK_050-16a>¶
球生於唐末至性純慤篤好雅道放曠踈逺邦人謂¶
之唐隱居或云王建帥蜀召為叅謀不就今以其故¶
居為隱居寺¶
北夢𤨏言曰球詩思遊歴不出二百里¶
李洞贈唐山人云長鬚長似髮七十色如黧醉眼青¶
天小吟情太華低千年松遶屋半夜雨連溪卭蜀路¶
無限徃來琴自携(不知是/球否也)¶
唐詩紀事巻第五十¶
<pb:KR4i0025_SBCK_050-16b>¶

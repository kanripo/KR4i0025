# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:41.146547
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 18
#+PROPERTY: FILE SB04n0198-018唐詩紀事-卷第十八.
<pb:KR4i0025_SBCK_018-1a>¶
唐詩紀事卷第十八¶
　杜甫　李白¶
　　杜甫¶
元稹作子美墓銘叙曰餘讀詩至杜子美而知古人¶
之才有所揔萃焉始堯舜之君臣以賡歌相和是後¶
詩人繼作歴夏殷周千餘年仲尼緝拾選練取其干¶
預教化之&KR0057;者三百篇其後無聞焉騷人作而怨憤¶
之態繁然猶去風雅日近尚相比擬秦漢巳還釆詩¶
之官旣廢天下俗謡民謳歌頌諷賦曲度嬉戯之詞¶
亦隨時間作至武帝賦栢梁詩而七言之體具蘇子¶
<pb:KR4i0025_SBCK_018-1b>¶
卿李少卿之徒&KR0057;工爲五言雖句讀文律各異雅鄭¶
之音而詞意闊逺指事言情自非有爲而爲則文不¶
妄作建安之後天下之士遭罹兵𢧐曹氏父子鞍馬¶
間爲文徃徃横槊賦詩故其遒文壯節抑揚怨哀悲離¶
之作&KR0057;極於古晉世風槩稍存宋齊之間教失根本¶
士以簡慢矯飾相尚文章以風容色澤放曠精清爲¶
高蓋吟冩性靈流連光景之文也意義格力無取焉¶
陵遲至梁陳滛艶刻飾佻巧小碎之詞又宋齊之所¶
不取唐興學官大振歴世之文能者互書而又沈宋¶
之流研練精切穏順聲勢謂之爲律詩由是而後文¶
<pb:KR4i0025_SBCK_018-2a>¶
變之體極焉而又好古者遺近務華者去實效齊梁¶
則不逮於𣈆魏工樂府則力屈於五言律切則骨格¶
不存閑暇則纎穠莫備至於子美所謂上簿風雅下¶
該沈宋言奪蘇李氣吞曹劉掩顔謝之孤高雜徐&KR0067;¶
之流麗盡得古今之體𫝑而兼昔人之所獨專矣如¶
使仲尼考鍜其㫖要尚不知貴其多乎哉苟以爲能¶
所不能無可無不可則詩人以來未有如子美者是¶
時山東人李白亦以竒文取稱時人謂之李杜余觀¶
其壯浪縱恣擺去拘束摸冩物象及樂府歌詩誠亦¶
差肩於子美至&KR0002;鋪陳終始排比聲韻大或千言次¶
<pb:KR4i0025_SBCK_018-2b>¶
猶數百詞氣豪邁而風調清&KR0055;屬對律切而脫棄凡¶
近則李尚不能歷其藩翰况堂奥乎余嘗欲條㭊其¶
文體别相附與來者爲之凖病&KR0180;未就爾適子美之¶
孫嗣業啓子美之柩㐮祔事於偃師途次于荆楚雅¶
知余愛言其大父之爲文祈余爲誌辭不可絶余因¶
系其官閥而銘其卒葬云系曰𣈆當陽侯杜氏下十¶
世而生依藝生審言善詩官至膳部員外郎審言生¶
閑閑生甫爲奉天令甫字子美天寶中獻三大禮賦¶
明皇竒之命宰相試文文善授率州曹屬京師亂歩¶
謁行在授左拾遺以直言失官出爲華州司功㝷迁¶
<pb:KR4i0025_SBCK_018-3a>¶
京兆功曹劔南節度使嚴武㧞爲工部員外叅謀軍¶
事旋又棄其官扁舟下荆楚間竟以寓卒旅殯嶽陽¶
享年五十九夫人弘農楊氏女父曰司農少卿怡四¶
十九年終嗣子曰宗武病不克葬没命其子嗣業以¶
家貧無以給䘮收拾乞丐燋勞晝夜去子美没後四¶
十年然後卒先人之志亦足爲難矣銘曰惟元和之¶
癸己粤某月某日之佳辰合&KR0590;我杜子美於首陽之¶
山前嗚呼千歳而下曰此文先生之古墳¶
樂天曰杜詩最多至於貫穿今古覼縷格律盡工盡¶
善又過於李然撮其新安石濠潼𨵿吏蘆子𨵿花門¶
<pb:KR4i0025_SBCK_018-3b>¶
之章朱門酒肉臭路有凍死骨之句亦不過三四十¶
杜尚如此况不逮者乎¶
睿宗先天元年癸丑是歳甫生明皇開元三年丙辰¶
於郾城觀公孫大娘舞劔噐是年才四歳必有悞天¶
寳元年癸未有南曹小司㓂爲山之作時年三十一¶
天寶十一年癸巳上韋相詩有龍飛四十春帝即位¶
四十年時有兵車行麗人行十三年乙未上三大禮¶
賦甫年四十三(召試文章授河西尉不/行攺右衛率府胄曹)十四年丙申¶
是年十一月&KR0004;自京赴奉先有懷詠詩是月禄山亂¶
(以家避亂鄜/州獨䧟賊中)天寶十五載丁酉六月帝西狩有哀王¶
<pb:KR4i0025_SBCK_018-4a>¶
孫詩七月肅宗即位攺元至德是年避㓂馮翊有白¶
水高齋三川觀漲詩至德二年自賊中竄歸鳯翔拜¶
左拾遺八月墨制放徃鄜州迎家有北征詩明年乾¶
元元年收京扈從還長安上䟽論救房琯帝怒黜甫¶
華州司功有新安吏石壕吏新婚别垂老别留花門¶
洗兵馬詩明年𨵿輔飢亂棄官之秦州乃適同谷乃¶
入蜀有遣興三百首上元元年辛丑在蜀二年嚴武¶
鎭蜀甫自閬徃依焉明年寶應元年癸巳有元年建¶
已月詩代宗廣德元年甲辰有祭房相國文武再鎭¶
蜀表甫叅謀檢校(工部/員外)作傷春五首永㤗元年丙午¶
<pb:KR4i0025_SBCK_018-4b>¶
武卒崔旰殺郭英乂楊子琳栢正節舉兵攻旰蜀亂¶
甫遊東川除京兆功曹不赴大歴元年丁未移居夔¶
州三年出峽之荆渚至湘潭寓居耒陽五年辛亥有¶
追高適人日作夏甫還㐮漢卒於岳陽¶
叚成式酉陽雜俎云李白集有堯祠贈杜&KR0024;闕者老¶
杜也詩曰我覺秋興逸誰言秋興悲山將落日去水¶
與晴相冝煙歸北海少鴈度青天遲相失各萬里茫¶
然空爾思不獨飯顆山頭之句也¶
國朝盛文肅嘗夢朝上帝見殿上題扇云夜䦨更秉¶
燭相對如夢𥧌&KR0004;謂天上之作巳而知子美詩也¶
<pb:KR4i0025_SBCK_018-5a>¶
禰衡撾漁陽摻其聲悲壯漢武時星辰影動揺東方¶
朔謂民勞之應子美詩云五更皷角聲悲壯三峽星¶
河影動揺乃用故事也先儒云不行一萬里不讀萬¶
卷書不知老杜書信然¶
詩話云有病瘧者子美曰吾詩可以療之病者曰云¶
何曰夜䦨更秉燭相對如夢𥧌其人誦之瘧猶是也¶
杜曰更誦吾詩云子章髑髏血摸糊手提擲還崔大¶
夫其人誦之果愈子美傲誕不冠見嚴武故詩云莫¶
𠋣善題鸎鵡賦何湏不着鵕儀冠子美奉酬云謝安¶
不倦登臨賞阮籍焉知禮法踈傳叙子美傲放武積¶
<pb:KR4i0025_SBCK_018-5b>¶
不平欲殺之冠鈎於簾者三遂止¶
&KR0009;韋有夏都中詩云省郎憂病士書信有柴胡飲子¶
頻通汗懷君想報珠飲子對懷君或云沈佺期齒録¶
對牙緋孟浩然鷄&KR0112;對楊梅之𩔖也¶
子美題李尊師松障詩云巳知仙客意相親更覺良¶
工心獨苦用意之妙有舉世莫知者此唐人所以名¶
家也¶
　　李白¶
烏棲曲云姑蘇臺上烏棲時呉王宫裏醉西施呉歌¶
楚舞歡未畢青山猶衘半邊日銀箭金壺(一作/金丁)漏水¶
<pb:KR4i0025_SBCK_018-6a>¶
多起㸔秋月墜江波東方漸高奈樂何(一作/爾何)天寶&KR0004;¶
賀知章見之曰此詩可以泣&KR0017;神矣¶
蜀道難云噫嚱吁危乎高哉蜀道之難難於上青天¶
蚕叢及魚鳬開國何茫然爾來肆萬捌千歳乃與秦¶
塞通人煙西當太白有鳥道可以横絶峨眉巔地崩¶
山摧壯士死然後天梯石棧方(一作/相)鈎漣上有六龍¶
廻日之高摽(一作横河断/海之浮雲)下有衝波逆折之回川黃¶
鸖之飛尚不得(一作/過)猿猱欲度愁攀縁(一作/牽)青泥何¶
盤盤百歩九折縈嵓巒捫參歴井仰脅息以手撫膺¶
坐長嘆問君西遊何時還畏途巉嵓不可攀但見悲¶
<pb:KR4i0025_SBCK_018-6b>¶
鳥號古木雄飛雌從遶林間又聞子規啼夜月愁空¶
山蜀道之難難於上青天使人聽此凋朱顔連峰去¶
天不&KR0313;尺(一作入㷑/㡬千尺)枯松倒挂𠋣絶壁飛湍瀑流争¶
喧豗氷崕轉石方壑雷其嶮也若此嗟爾逺道之人¶
胡爲乎來哉劔閣峥嶸而崔嵬一夫當𨵿萬人(一作/夫)¶
莫開所守或匪親(一作/人)化爲狼與豺朝避猛虎夕避¶
長蛇磨牙吮血殺人如麻錦城雖云樂不如早還家¶
蜀道之難難於上青天側身西望長咨嗟(一作令/人嗟)¶
　　　蜀道難或曰譏章仇兼瓊或曰譏嚴武之暴¶
　　　爲房相杜甫危之也¶
<pb:KR4i0025_SBCK_018-7a>¶
宫中行樂詞云小小生金屋&KR0313;&KR0313;在紫微山花揷寳¶
䯻石竹繡羅衣毎出&KR0055;宫裏常隨歩輦歸只愁歌舞¶
散化作綵雲飛¶
柳色黃金嫰梨花白雪香玉樓巢(一作/開)翡翠珠(一作/金)¶
殿鎻鴛鴦選妓隨雕(一作/朝)輦徴歌出洞房宫中誰第¶
一飛鷰在昭陽¶
盧橘爲榛樹蒲桃出(一作/是)漢宫煙花冝落日絲管醉¶
春風笛奏龍鳴(一作/吟)水簫吟(一作/鳴)鳳下空君王多樂¶
事何必向(一作/在)回中(一作選與/万方同)¶
玉樹(一作/殿)春歸日(一作/好)金宮樂事多後庭朝未入輕¶
<pb:KR4i0025_SBCK_018-7b>¶
輦夜相過笑歩花間語嬌來燭下歌莫教明月去留¶
著醉姮娥¶
繡户香風暖紗窓&KR0892;色新宫花争笑日池草暗生春¶
緑樹聞歌鳥青樓見舞人昭陽桃李月羅綺自(一作/坐)¶
相親¶
今日明光裏還湏結伴遊春風開紫殿天樂下珠樓¶
豔舞全知巧嬌歌半欲羞更憐花月夜宫女笑蔵鉤¶
寒雪梅中盡春風柳上歸宫鶯嬌欲醉簷燕語還飛¶
遲日明歌席新花豔舞衣晩來移綵仗行樂好光輝¶
水渌南薰殿花紅北闕樓鶯歌聞太液鳯吹遶瀛州¶
<pb:KR4i0025_SBCK_018-8a>¶
素女鳴珠佩天人弄綵毬今朝風日好冝入未央逰¶
　　　明皇坐沉香亭意有所感欲得白爲樂章召¶
　　　入而白巳醉左右以水頮靣稍觧授筆成文¶
　　　婉轉精切無留思¶
清平調詞云雲想衣裳花想容春風拂檻露華濃&KR0002;¶
非群玉山頭見會向瑶臺月下逢¶
一枝紅豔露凝香雲雨巫山枉斷腸借問漢宫誰得¶
似可憐飛燕𠋣新粧¶
名花傾國兩相歡長得君王帶笑看觧釋春風無限¶
恨沉香亭北𠋣欄干¶
<pb:KR4i0025_SBCK_018-8b>¶
　　　禁中木芍藥開上賞之妃子從帝曰賞名花¶
　　　對妃子焉用舊樂詞爲命李亀年持金花牋¶
　　　賜白爲清平樂詞三章梨園子弟撫絲竹李¶
　　　亀年歌之上親調玉笛以𠋣曲毎曲遍將換¶
　　　則遲其聲以媚之太真以頗梨七寶盃酌西¶
　　　凉蒲萄酒笑飲¶
翰林讀書言懷呈集賢院内諸學士云晨趍紫禁中¶
夕待金門詔觀書散遺秩探古窮至妙片日茍會心¶
掩卷忽而笑青蝇易相㸃白雪難同調本是散踈人¶
屢貽&KR0310;促誚雲天屬清朗林壑憶遊眺或時清風來¶
<pb:KR4i0025_SBCK_018-9a>¶
閑𠋣欄(一作/簷)下嘯嚴光桐廬溪謝客臨海嶠功成謝¶
人君(一作/間)從比一投釣¶
　　　高力士以脫靴之耻諎白於貴妃曰以飛燕¶
　　　指妃子是賤之甚也不爲親近所容乃益放¶
　　　鷔爲酒八仙人懇求還山¶
潯陽紫極宫感秋作云何處聞秋聲翛翛北牎竹廻¶
薄萬古心攬之不&KR0313;掬静坐觀衆妙浩然媚幽獨白¶
雲南山來就我簷下宿&KR0568;從唐生决羞訪季主卜四¶
十九年非一徃不可復野情轉蕭散世道有翻復陶¶
令歸去來田家酒應熟¶
<pb:KR4i0025_SBCK_018-9b>¶
　　　是時自有歸山之意矣¶
胡無人云嚴風吹霜海草凋筋簳精堅胡馬驕漢家¶
戰士三千萬將軍兼領(一作/誰者)霍嫖姚流星白羽腰間¶
挿劒花秋蓮光岀匣天兵照雪下王𨵿虜箭如沙射¶
金甲雲龍風虎盡(一作/晝)交回太白入月敵可摧旄頭¶
㓕覆胡之腸涉胡血懸胡青天上埋胡紫塞旁胡無¶
人漢道昌陛下之壽三千霜但歌大風雲飛揚安用¶
猛士兮守四方¶
　　　此詩禄山反時作禄山死太白食月云¶
東武吟云好古笑流俗素聞賢逹風方希佐明主長¶
<pb:KR4i0025_SBCK_018-10a>¶
揖辭成功白日在高天回光燭微躬恭承鳯凰詔歘¶
起雲蘿中清切紫霄廻優游丹禁通君王晹顔色聲¶
價凌煙虹桒輿擁翠蓋扈從金城東寶馬麗絶景錦¶
衣入新豐𠋣巗望松雪對酒鳴絲桐因學楊子雲獻¶
賦甘泉宫天書美片善清芬播無窮歸來入咸陽談¶
笑皆王公一朝去金馬飄落成飛蓬賔犮日踈散玉¶
樽日成空才力猶可𠋣(一作/恃)不慙世上雄閑作東武¶
吟曲盡情未終書此謝知巳吾尋黃綺翁(一作扁舟/尋釣翁)¶
　　　或曰白以是詩留别翰苑蓫放逰江湖矣¶
對酒憶賀監序云太子賔客賀公扵長安紫極宫一¶
<pb:KR4i0025_SBCK_018-10b>¶
見余呼余爲謫仙人因觧金龜換酒爲樂没後對酒¶
悵然有懷而作是詩曰四明有狂客風流(一作/霞杯)賀季¶
眞長安一相見呼我謫仙人㫺好盃中物翻(一作/今)爲¶
松下塵金龜換酒處却憶淚沾巾¶
又狂客歸四明山隂道士迎勑賜鏡湖水爲君臺沼¶
榮人亡余湖宅空有荷花生念此杳如夢凄然傷我情¶
又曰欲向江東去定將誰舉盃稽山無賀老却棹酒¶
船廻¶
飯顆山頭逢杜甫頂戴笠子日草午借問因何太痩¶
生揔爲從前作詩苦此詩載於唐舊史¶
<pb:KR4i0025_SBCK_018-11a>¶
近世傳白詩云斷崕如削𤓰嵐光破崕緑天河從中¶
來白雲漲川谷玉案勑文字世眼不可讀攝身凌清¶
霄松風拂我足又云舉䄂露條脫招我飯胡麻¶
白本末傳記所載不同唐史稱白興聖皇帝九世孫¶
隋末以罪徙西域神龍&KR0004;遁還客巴西旣長隱岷山¶
蘇頲爲益州長史見白異之更客任城與孔巢父韓¶
凖裴政張叔明陶[沔-丏+丐]居徂徠山日沉飲號竹溪六逸¶
天寶&KR0004;南入會稽與吳筠善筠&KR0013;召故白亦至長安¶
徃見賀知章賀知章見其文歎曰子謫仙人也¶
嚴武傳武爲劒南節度使房琯以故相爲部内剌史¶
<pb:KR4i0025_SBCK_018-11b>¶
武慢倨不爲禮最厚杜甫然欲殺甫數矣李白爲蜀¶
道難者乃爲房杜危之也¶
韋臯傳天寶時李白爲蜀道難斥嚴武陸暢更爲蜀¶
道易以美韋臯摭言云太白自蜀至京以新業贄謁¶
賀知章知章覽蜀道難一篇楊眉謂之曰公非人世¶
人豈非太白星精邪然則蜀道難之作乆矣非爲房¶
杜也又南部新書云李白山東人父為任城尉因家¶
焉少與魯人隱徂徠山號竹溪陸逸天寶&KR0004;逰會稽¶
吳筠隱剡中谷稱蜀人非也今任城令廳有白之詞¶
尚存唐范傳正誌其墓曰白凉武昭王九世孫昭王¶
<pb:KR4i0025_SBCK_018-12a>¶
隴西人隋末子孫以罪徙碎葉神龍時白父客自西¶
域逃居綿之巴西而白生焉唐魏顆李陽氷序其文¶
劉全白&KR0103;其墓碣皆曰廣漢人故論白者或曰隴西¶
或曰山東或曰蜀陽氷云出翰林浪跡縱酒以自昬¶
穢詠謌之際屢稱東山林白亦云以張垍讒逐逰海¶
岱間子美所謂汝與山東李白好蓋白自号也蜀道¶
難或曰作於天寶&KR0004;或曰作於天寶末二說皆出於¶
後世以意逆之曰此爲房杜危之也陸暢去白未逺¶
作蜀道易以美韋臯傳之當時而蜀道難之詞曰錦¶
城雖云樂不如早還家其意必有所属房杜之說盖¶
<pb:KR4i0025_SBCK_018-12b>¶
近之矣(白之父客於巴/西故以客呼之)東蜀楊天惠彰明逸事云元¶
符二年春正月天惠&KR0024;令於此竊從學士大夫求問¶
逸事聞唐李太白本邑人微時募縣小吏入令卧内¶
嘗驅牛徑堂下令妻怒將加詰責太白亟以詩謝云¶
(素靣𠋣欄鈎嬌聲出外頭/若非是織女何得問牽牛)令驚異不問稍親招引侍¶
研席令一日賦山火詩思軋不属太白從傍綴其下¶
句令詩云(野火燒山去/人歸火不歸)太白繼云(熖隨紅日去/煙逐暮雲飛)令慙¶
止頃之從令觀漲有女子溺死江上令復苦吟太白¶
輙應聲繼之令詩云(二八誰家女漂來𠋣岸芦/鳥窺眉上翠魚弄口傍珠)太白¶
繼云(緑鬂隨波散紅顔逐浪無/因何逢五伯應是想秋胡)令滋不悅太白恐弃¶
<pb:KR4i0025_SBCK_018-13a>¶
去隱居戴天大匡山往來旁郡依潼江趙徴君蕤¶
亦節士任俠有氣善爲縱横學著書号長短經太白¶
從學歳餘去遊成都賦春感詩云(茫茫&KR0047;與北道直/事难諧榆莢錢生)¶
(樹楊花玉惨街塵縈逰子靣蝶弄美/人&KR0107;却憶青山上雲門掩竹齋)益州剌史蘇頲¶
見而竒之時太白齒方少英氣溢發諸爲詩文甚多¶
㣲𩔖宫中行樂詞體今邑人所藏百篇大抵皆格律¶
也雖頗體弱然短羽䙰褷已有雛鳳態淳化中縣令¶
楊遂爲之引謂爲少作是也遂江南人自名能詩累¶
謫爲令云始太白與杜甫相遇梁宋間結交歡甚乆¶
乃去客居魯徂徠山甫從嚴武成都太白益流落不¶
<pb:KR4i0025_SBCK_018-13b>¶
能歸故甫詩又云(匡山讀書處/頭白好歸來)然學者多疑太白爲¶
山東人又以匡山爲匡廬皆非也今大匡山猶有讀¶
書臺而清㢘郷故居遺地尚在廢爲寺名隴西院有¶
唐梓州剌史碑(失其/名)及綿州剌史高柷記太白有子¶
曰伯禽女平陽皆生太白去蜀後有妺月圓前嫁邑¶
子留不去以故塟邑下墓今在隴西院旁百歩外或¶
傳院乃其所捨云　白詩云昔作芙蓉花今爲斷腸¶
草以色事他人能得㡬時好陶洪景仙方云斷腸草¶
不可食其名美好名芙蓉乃知詩人無一字閑語¶
唐詩紀事卷第十八¶

# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:42.936070
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 56
#+PROPERTY: FILE SB04n0198-056唐詩紀事-卷第五十六.
<pb:KR4i0025_SBCK_056-1a>¶
唐詩紀事卷第五十六¶
　鄭畋　李彚征　劉成　崔郊¶
　譚銖　郭䕫　來鵬　李鵠¶
　鄭洪業　杜牧　許渾　童翰卿¶
　雍陶　周元範　李逺　朱可名¶
　趙嘏　祝元膺　韋承貽　鄭史¶
　韋楚老¶
　　鄭畋¶
馬嵬太真縊所題詩者多悽感鄭畋爲鳳翔從事日¶
題云玄宗回馬楊妃死雲雨雖亡日月新終是聖朝¶
<pb:KR4i0025_SBCK_056-1b>¶
天子事景陽宫井又何人觀者以為有宰輔之器¶
中秋月直禁苑云禁署万懷忝綸闈巳再加暫來西¶
掖路還整上清槎恍惚歸舟地&KR0055;嚴𪧐綘霞幽&KR0109;聊¶
自適閑弄紫&KR0340;花¶
懿宗朝韋保衡路嵓忌宰相劉瞻誣以罪黜為荆&KR0047;¶
節度畋為制詞云早以文學疊中殊科風稜甚高恭¶
謹無玷又云安數畝之居仍非巳有却四方之賄唯¶
恐人知韋路大怒貶畋為梧州剌史責劉驩州司戸¶
命舎人李庚為詞&KR0055;文痛詆必欲加害属懿宗厭代¶
僖宗立蕭倣輔政舉瞻自代召歸朝廷至湖&KR0047;庚典¶
<pb:KR4i0025_SBCK_056-2a>¶
是郡出迎江次牌亭致酒瞻唱竹枝詞送庚酒云躡¶
&KR0282;過溝竹枝恨君&KR0055;女兒瞻命庚酬和庚曰不閑音¶
律瞻曰君應只觧為制詞也是夕庚飲觥而卒畋字¶
台文相僖宗昭宗為人仁恕姿采如峙玉¶
畋為渭南尉日嘗有題緱山王子晋廟詩曰有昔靈¶
王子吹笙遡泬寥六宫攀不住三島玄相招亡國原¶
陵古賔天歳月遥無蹊窺海曲有廟訪山椒石帳龍¶
蛇拱雲龍彩翠銷露壇裝琬琰真像冩松喬珠館青¶
童宴琳宫阿母朝氣輿仙女侍天馬吏兵調湘妓紅¶
&KR0093;瑟秦郎白管簫西城要婥約&KR0047;嶽命嬌嬈句曲觴¶
<pb:KR4i0025_SBCK_056-2b>¶
金洞天台嘯石橋晩花珠弄蘂春茹玉生苖二景神¶
光秘三元寳籙饒露垂鴉翅髪氷束虎章腰鸖馭争¶
衘箭龍奴合獻綃衣從星渚浣丹就日宫燒物外花¶
常滿人間葉自凋望臺悲漢戾閱水𥬇梁昭古殿香¶
殘地荒堦桞長條幾曽期七日無復降重霄嵩嶺連¶
天漢伊瀾入海潮何由得真訣使我佩環¶
　　李彚征¶
彚征客遊閩越至循州冐雨求宿或指韋氏莊居韋¶
氏杖&KR0752;迎賔年八十餘自稱曰野人韋思明毎與李¶
生談論或詩或史淹&KR0335;累夕彚征善談而不能屈也¶
<pb:KR4i0025_SBCK_056-3a>¶
論數十家之作次第至李渉詩主人酷稱善彚征遂¶
吟曰逺别秦城萬里逰亂山高下出啇州𨵿門不鎻¶
寒溪水一夜潺湲送客愁又曰華表千年一鶴歸丹¶
砂為頂雪為衣泠泠仙語人聽盡却向五雲翻翅飛¶
思明復吟二篇曰因韓為趙兩逰秦十月氷霜渡孟¶
津縱使鷄鳴見𨵿吏不知余也是何人又曰&KR0364;王閣¶
上唱伊州二十年前向此逰半是半非君莫問西山¶
長在水長流韋叟愀然變色曰老身弱齡不肖逰浪¶
江湖交結姦徒為不平事後遇李涉博士蒙簡此詩¶
因而跧跡李公待愚擬陸士衡之薦戴&KR0002;思中心藏¶
<pb:KR4i0025_SBCK_056-3b>¶
焉遂隱羅浮經于一紀李旣云亡不復再逰𥘿楚追¶
惋今昔或澘然持觴而酹反&KR0209;而歌云春雨蕭蕭江¶
上村五林豪客夜知聞他時不用相廻避世上如今¶
半是君乾符辛丑歳范攄客于雲川值彚征細述其¶
事云於韋叟之居觀李博士之手翰云¶
彚征後登進士第¶
　　劉威¶
逰東湖處士園林詩云偶向東湖更向東數聲鷄犬¶
翠微中遥知楊桞是門䖏似隔芙蓉無路通樵客出¶
來山帯雨漁舟過去水生風物情多與閑相稱所恨¶
<pb:KR4i0025_SBCK_056-4a>¶
求安計不同¶
七夕云烏鵲橋成上界通千年靈會此霄同雲收喜¶
氣星樓暁香柫輕塵玉殿空翠輦不行青草路金鸞¶
徒&KR0049;白榆風綵盤花閣無窮意只在浮生一縷中成¶
威會昌時詩人也¶
　　崔郊¶
郊寓居漢上有婢端麗善音律旣貧鬻婢於連帥給¶
錢四十一萬寵盻彌&KR0055;郊思慕無巳其婢因寒食來¶
從事家值郊立於桞隂馬上漣泣誓若山河崔生贈¶
之以詩曰公子王孫逐後塵緑珠垂淚滴羅巾侯門¶
<pb:KR4i0025_SBCK_056-4b>¶
一入深如海從此蕭郎是路人或有嫉郊者冩詩於¶
座公覩詩令召崔生左右莫之測也及見郊握手曰¶
侯門一入深如海從此蕭郎是路人便是公作&KR0088;遂¶
命婢同歸至於幃幌奩匣悉為增飾之¶
　　譚銖¶
題九華山詩云憶&KR1486;九華山尚在童稚年浮沉任名¶
路窺仰會無縁罷職池陽時復遭迎送牽因兹契誠¶
願瞩望枕席前况值春正濃氣色無不全或如碧玉¶
靜或似青靄鮮或接白雲堆或映紅霞天呈姿旣不¶
一變態何啻千巍峨本無動崇峻性豈偏外景自隱¶
<pb:KR4i0025_SBCK_056-5a>¶
隱潜虚固幽𤣥我來暗凝情務道志更堅色與山異¶
性性併山亦然境變山不動性存形自遷自遷不阻¶
俗自定不失賢浮華與朱𬗋安可迷心田¶
眞娘者葬呉宮之側行客賦詩多矣銖書一絕題者¶
遂止詩曰武丘山下冡纍纍松栢蕭條盡可悲何事¶
世人偏重色真娘墓上獨題詩¶
咸通末鄭渾爲蘇州都郵銖爲醝院官鍾輻爲院廵¶
皆廣文生時湖州牧李超趙蒙爲代皆狀元時語曰¶
湖接兩頭蘇聮兩尾¶
銖呉人登會昌進士第¶
<pb:KR4i0025_SBCK_056-5b>¶
　　郭䕫¶
九華山詩云儼翠凌空出&KR1199;然岧嶤萬丈𠋣秋天暮¶
風飄送當軒色暁霧斜飛入檻煙簾捲𠋣屏雙影聚¶
鏡開朱戸九條懸𦘕圗何必家家有自有𦘕圖來目¶
前　䕫大中時江&KR0047;進士也¶
　　來鵬¶
清明日與友人遊玉粒塘庄詩曰幾𪧐春山逐陸郎¶
清明時節好煙光歸穿細荇船頭滑醉踏殘花&KR0282;齒¶
香風急嶺雲翻逈野雨餘田水落方塘不堪吟罷東¶
回首滿耳蛙聲正夕陽¶
<pb:KR4i0025_SBCK_056-6a>¶
鄂渚清明日與郷友登頭陀山云冷酒一盃相勸頻¶
異郷相遇轉相親落花風裏數聲笛芳草煙中無限¶
人都大此時深悵望豈堪高境更逡廵思量費子真¶
仙子不作頭陀山下塵¶
寒食山舘書情云獨把一盃山館中毎經時節恨飄¶
蓬侵堦草色連朝雨滿地棃花昨夜風蜀魄笑來春¶
寂寞楚囚吟後月朦朧分明&KR0009;得還家夢徐孺宅前¶
湖水東¶
鄂渚除夜書懷云鸚鵡洲頭夜泊船此時形影共悽¶
然難歸故國干戈後欲告何人雨雪天筯撥冷&KR0069;書¶
<pb:KR4i0025_SBCK_056-6b>¶
悶字枕陪寒席帯愁眠(自/嗟)落拓無成事明日春風又¶
一年¶
鵬詩思清麗福建韋尚書岫愛其才欲以子妻之而¶
不果後遊蜀夏課卷中有詩云一夜緑荷風剪破賺¶
他秋雨不成珠識者以為不祥是歳隨秋賦而卒(岫/者)¶
(丹之/子也)¶
　　來鵠¶
聖政紀頌序曰穆宗皇帝臨朝與群臣言及政事宰¶
臣請史官執筆當群臣奏事隨日撰録号為聖政紀¶
至上之即位三年有鄕校小臣來鵠因窺穆宗實録¶
<pb:KR4i0025_SBCK_056-7a>¶
追而為之頌曰三皇不書五帝不紀有聖有神風銷¶
日巳何教何師生來死止無曲無法頑肩奡比三皇¶
實作五帝實治成天造地不昏不圯言得非排文得¶
聖齒表表如見者莫&KR0002;乎史是知朴繩休結正簡斯¶
&KR0002;君誥臣箴&KR1152;編毫絡前書後經窺善鑒惡國之大¶
章如何&KR0230;略嗚呼貞觀多吁永徽多俞廷日發論殿¶
日發謨牙孽不作鳥䑕不除論出不蓋謀行不紆楹¶
然史臣蛇然史&KR0322;瞠瞠即視逶逶而婁翹筆當靣决¶
防納汚不梏爾智不席我愚執言直注史文直敷故¶
得粲粲朝典落落廷譽聖牘旣多堯風不淺頒編坦¶
<pb:KR4i0025_SBCK_056-7b>¶
軸君出臣顯若儼見旒&KR0002;俯見冕無閑殿曠廷無尸¶
安素晏三皇不忘五帝不剪太宗得之史焉斯展暨¶
乎後相圖身天子專問我獨以言史不得近丘明見¶
嫌𠋣相在㯽秉筆如今隨班不進班退史歸憫然疇¶
依奏問莫覩嘉謀固稀取彼誥命禄為國肥烱然時¶
皇言必成章德宣五帝道奥三皇如何翊臣毚肉𥊏¶
&KR0954;垣觜距磨快福衡拘長控截僚位占護陽光垣私藩¶
巳逺史廋唐俾德音嘉訪黙縮腤亡咽典噤法蓋聖¶
籠昌&KR0154;以至此史文不張後必非笑將來否臧謂乎¶
殿空扆逸朝懵廷荒不知姦蔽文失汪洋有貞觀業¶
<pb:KR4i0025_SBCK_056-8a>¶
有永徽綱亦匿匪見亦&KR0397;匪彰頼有後臣斯言不佞¶
伊尹直心太甲湏聖事旣可書史何不命乃具前欺¶
大陳不敬曰逐史之喻請以物並且十夫樹楊一夫¶
欲競栽旣未牢摒豈能盛帝業似栽逐史似摒穆宗¶
憮然&KR0002;疾若醟昔何臣斯隱我祖正不傳親問不冩¶
宻諍孰示來朝以光神政由是天呼震吸徴奔召急¶
史提筆來叱廷而入端耳抗目不撝不挹獬豸側頭¶
螭蚪擺溼握管絶怡當殿而立君也盡問臣也倒誠¶
磊磊其事鏜鏜其聲大何不顯細何不明語未絶緒¶
史巳録成謂之何書以政紀名伊紀清芬可昭典墳¶
<pb:KR4i0025_SBCK_056-8b>¶
古師官鳥昔聖官雲方之我后録里書分録有君法¶
書有君文君法君文在聖政紀云殿無閑時廷無曠¶
日雲諏波訪倦編刓筆君劬臣勞上討下述惟勤惟¶
明在聖政紀出至德何比至教焉如孰窺孰測外夷内¶
儲謂君有道乎臣有謨歟有道有謨在聖政紀書一¶
體例秩同力翼戴祈福去邪絶防無礙國章可披唐¶
文可愛善咨不偷嘉論不蓋不偷不蓋在聖政紀載¶
諒夫緫斯不　杇可懸魏闕愚得是言非訕非伐實¶
謂鑿臣沌渾開君日月妖物雰死天文光發惟我之¶
有頒兮奚斯躍而董狐蹷¶
<pb:KR4i0025_SBCK_056-9a>¶
鵠豫章人師韓桞爲文大中咸通間聲價籍甚¶
　　鄭洪業¶
詔放雲&KR0047;子弟還國詩云德&KR0013;陪臣子仁垂聖主恩¶
雕題辭鳳闕丹服出金門有澤沾殊俗無征及獷&KR0968;¶
銅梁分漢圡玉壘駕鸞軒瘴嶺蚕叢盛巴江越嶲垠¶
萬方同感化豈獨自&KR0047;蕃¶
洪業咸通八年鄭愚下第一人擢第¶
　　杜牧¶
牧爲御史分務洛陽時李司徒愿罷鎭閑居聲妓豪¶
侈洛中名士咸謁之李高會朝客杜持憲不敢邀致¶
<pb:KR4i0025_SBCK_056-9b>¶
杜遣座客逹意願預斯㑹李不得巳邀之杜獨坐&KR0047;¶
行瞪目注視引滿三巵問李云聞有紫雲者孰是¶
李指之杜凝睇良乆曰名不虛得宜以見惠李¶
俯而笑諸妓亦回首破顔杜又自飲二爵朗吟而起¶
曰華堂今日綺筵開誰喚分司御史來忽發強言驚¶
滿座三行紅粉一時廻氣意閑逸傍若無人牧不拘¶
細行故詩有十年一&KR0116;楊州夢唯有青樓薄倖名吳¶
武陵以阿房宫賦薦於崔郾遂登弟郾東都放榜西¶
都過堂牧詩曰東都放榜未開花三十三人走馬廻¶
秦地少年多釀酒即將春色入𨵿來¶
<pb:KR4i0025_SBCK_056-10a>¶
牧佐宣城幕逰湖州剌史崔君張水戯使州人畢觀¶
令牧間行閲竒麗得垂髫者十餘歳後十四年牧剌¶
湖州其人已嫁生子矣乃悵而為詩曰自是尋春去¶
校遲不湏惆悵怨芳時狂風落盡深紅色緑葉成隂¶
子滿枝¶
杜秋娘詩序曰杜秋金陵女也年十五為李錡之妾¶
後錡叛㓕籍之入宫有寵於景陵穆宗即位秋為皇¶
子傳姆皇子壯封漳王鄭注用事誣丞相欲去異巳¶
者指王為根王&KR0013;罪廢削秋因賜歸故鄉予過金陵¶
感其窮且老為之賦詩曰京江水清滑生女白如脂¶
<pb:KR4i0025_SBCK_056-10b>¶
其間杜秋者不勞朱粉施老濞即山鑄後庭千娥眉¶
秋持玉斝飲與唱金鏤衣(勸君莫惜金縷衣勸君湏/惜少年時花開堪折直湏)¶
(折莫待無花空折/枝李錡長唱此詞)濞旣白首叛秋亦紅淚滋吳江落¶
日渡㶚㟁緑楊垂聮&KR0322;見天子盼眄獨依依椒璧懸¶
錦幕鏡奩蟠蛟螭低鬟認新寵窈窕復融怡月上白¶
壁門桂影凉參𦍑金階露新重閑捻紫簫吹(晋書盗/開凉州)¶
(張駿塜得/𬗋玉簫)莓苔夾城路&KR0047;菀鴈初飛紅粉羽林仗獨¶
賜辟邪旗歸來煑豹胎饜飫不能飴咸池昇日慶銅¶
雀分香悲雷音後車逺事徃落花時鷰禖得皇子壯¶
髪緑緌緌𦘕堂授𫝊姆天人親捧持虎晴珠絡褓金¶
<pb:KR4i0025_SBCK_056-11a>¶
盤犀鎭幃長楊射熊羆武帳弄啞咿漸抛竹馬劇稍¶
出舞鷄竒靳蔪整冠佩侍宴坐瑶池眉宇儼圖𦘕神¶
秀射朝輝一尺桐偶人江充知自欺王幽茅土削秋¶
放故鄕歸&KR1152;稜拂斗極廻首尚遲遲四朝三十載似¶
夢復疑非潼𨵿識舊吏毛髪巳如&KR0093;却喚吳江渡舟¶
人那得知歸來四鄰攺荗菀草菲菲清血灑不盡仰¶
天知問誰寒衣一疋素夜借鄰人機我昨金陵過聞¶
之為歔欷自古皆一貫變化安能推夏&KR0078;㓕兩國逃¶
作巫臣&KR0078;西子下姑蘇一舸逐䲭夷織室魏豹俘作¶
漢太平基悞置代籍中兩朝尊毋儀光武紹高祖本¶
<pb:KR4i0025_SBCK_056-11b>¶
係生唐兒珊瑚破高齊作婢春黃糜蕭后去楊州¶
厥為閼氏女子固不定士林亦難期射鉤後呼父釣¶
翁王者師無國要孟子有人毀仲尼𥘿因逐客令柄¶
歸丞相斯安知魏齊首見斷簣中屍給䘮蹷張軰廊¶
廟冠峨危珥貂七葉貴何妨戎虜支蘇武却生返鄧¶
通終死饑主張旣難測飜復亦相宜地盡有何物天¶
外復何之指何為而捉足何為而馳耳何為而聽目¶
何為而窺巳身不自暁此外何思惟因傾一樽酒題¶
作杜秋詩愁來獨長詠聊可以自怡牧初自宣城幕¶
除官入京有詩留别云同來不得同歸去故國逢春¶
<pb:KR4i0025_SBCK_056-12a>¶
寂寥後二十餘年連典四郡自湖州拜中書舎人題¶
汴河云自憐流落西歸疾不見春風二月時至京果¶
卒或曰舎人未為流落而&KR0205;及之魄巳喪矣¶
煙着樹姿嬌雨餘山態活(句)四海一家無一事將軍¶
携劒泣霜毛(句)山宻夕陽多人稀芳草逺(句)仙掌月¶
明孤影過長門燈暗幾聲來(句)右張為取為主客圖¶
　　清時有味是無能閑愛孤雲靜愛僧欲把一麾¶
江海去樂遊原上望昭陵牧赴吳興登樂逰原之¶
作¶
骨清年少眼如冰鳳羽參差五色層天上騏驎時一¶
<pb:KR4i0025_SBCK_056-12b>¶
下人間不獨有餘陵(贈李/秀才)¶
青山隱隱水揺揺秋盡江南草木凋二十四橋明月¶
夜玉人何䖏學吹簫(寄掦州韓/綽判官)¶
楚鄕寒食橘花時野渡臨風駐綵旗草色連雲人去¶
住水紋如縠燕參差(江上)¶
蟪姑寜與雪霜期賢哲難教俗士知可憐正觀太平¶
後天且不留封德&KR0212;(題魏/交正)¶
長空澹澹孤鳥没萬古消沉向此中㸔取漢家何似¶
業五陵無樹起秋風(登樂/遊原)¶
登池州九峰樓寄張祐云百感𠂻來不自由角聲孤¶
<pb:KR4i0025_SBCK_056-13a>¶
起夕陽樓碧山終日思無盡芳草何年恨即休睫在¶
目前人不見道非身外更何求誰人得似張公子千¶
首詩輕萬戸侯¶
過華清宫云長安廻望綉成堆山頂千門次第開一¶
&KR0016;紅塵妃子笑無人知道荔枝來又云新豐緑樹起¶
紅埃數&KR0016;漁陽探使廻霓裳一曲千峰上舞破中原¶
始下來¶
李義山作杜司勲詩云高樓風雨歎斯文短翼差池¶
不及群刻意傷春復傷别人間唯有杜司勲又云杜¶
牧司勲字牧之清秋一首杜秋詩前身應是梁江揔¶
<pb:KR4i0025_SBCK_056-13b>¶
名緫還曾字緫持心鐡巳從千鏌利𩯭&KR0093;休嘆雪霜¶
垂漢江逺吊西江水羊祜韋丹盡有碑(時杜春/撲韋碑)¶
　　許渾¶
祇命&KR0047;海至廬陵逢表兄軍倅奉使淮海别後却&KR0009;¶
云蘆橘花香拂釣磯佳人猶舞越羅衣三洲水淺漁¶
來少五嶺山高鴈到稀客路晩依紅樹宿鄕𨵿暗望¶
白雲歸交親不念征南吏昨夜風㠶去似飛¶
金陵懷古云玉樹歌殘王氣終景陽兵合戍樓空松¶
林逺近千家塜禾&KR0112;高低六代宫石燕拂雲晴亦雨¶
江肫吹浪夜還風英雄一去豪華盡惟有青山似洛中¶
<pb:KR4i0025_SBCK_056-14a>¶
登故洛陽城云禾&KR0112;離離半野蒿昔人城此豈知勞¶
水聲東去市朝變山𫝑北來宮殿高鴉噪暮雲歸古¶
堞鴈迷寒雨下空壕可憐緱嶺登仙子猶自吹笙醉¶
碧桃¶
咸陽西樓晩望云一上高城萬里愁兼葭楊桞似汀¶
洲溪雲&KR0004;起日沉閣山雨欲來風滿樓鳥下緑蕪𥘿¶
苑夕蟬鳴黃葉漢宫秋行人莫問前朝事渭水寒聲¶
晝夜流¶
杜牧之有許七侍郎弃官東歸瀟洒江南高秋企望¶
寄贈之詩云天子綉衣吏東吳美退居有園同&KR0067;信¶
<pb:KR4i0025_SBCK_056-14b>¶
避事學相如蘭畹晴香嫰筠溪翠影踈江山九秋後¶
風月六朝餘錦　開詩軸青嚢結道書霜嚴紅薜荔¶
露沼白芙蕖睡　高梧密棋燈小閣虛凍醪元亮秫¶
寒鱠季鷹魚塵意迷今古雲情識卷舒他年雪中棹¶
陽羡訪吾廬(榮於㒷義縣/近有水榭)¶
又初春雨中舟次和撗江裴使君見迎李趙二秀才¶
同來因書四韻兼&KR0009;江南許渾云芳草渡頭微雨時¶
萬株揚桞拂波垂蒲根水暖鴈初落梅逕香寒蜂未¶
知辭客𠋣風吟暗淡使君廻馬濕旌旗江&KR0047;仲蔚多¶
情調悵望青隂幾首詩¶
<pb:KR4i0025_SBCK_056-15a>¶
渾記夢詩序云余常夢登山有宫室淩雲人云此崑¶
崘也旣入見數人方欲招之至暮而罷詩云暁入瑶¶
臺露氣清坐中唯有許飛瓊塵心未盡俗縁在十里¶
下山空月明或云攺第二句為天風飛下歩虚聲¶
韋莊讀渾詩云江南才子許渾詩字字清新句句竒¶
十斛眞珠量不盡惠休虚作碧雲詞¶
渾睦州人字用晦圉師之後大中三年任&KR0101;察御史¶
以疾乞東歸終郢睦二州剌史¶
水聲東注市朝變山勢北來宫殿高(句)草生宫闕國¶
無主玉樹後庭花為誰(句)何郎翠鳯𩀱飛去三十六¶
<pb:KR4i0025_SBCK_056-15b>¶
宫聞玉簫(句)經年未葬家人散昨日因齋故吏來(句)¶
垂釣有深意望山多逺情¶
右張為取為主客圖¶
　　童翰卿¶
省試昆明池織女石詩云一片昆明石千秋織女名¶
向風長脉脉臨水更盈盈有臉蓮同笑無心鳥不驚¶
㟁雲連𩯭濕沙月對眉生苔作輕裙色波為促杼聲¶
還如明鏡裏形影自分明¶
翰卿又有句云大朴逐物盡哀我天地功爭得榮辱¶
心酒然歸西風¶
<pb:KR4i0025_SBCK_056-16a>¶
張為取作主客圖¶
　　雍陶¶
詠䨇白鷺云䨇鷺應憐水滿池風飄不動頂&KR0093;垂立¶
當青草人先見行傍白蓮魚未知一足獨拳寒雨裏¶
數聲相呌早秋時林塘得爾湏增價况是詩家物色¶
冝¶
杜元頴為西川節度使治無狀文宗大和三年南詔¶
蠻嗟巔乃悉衆掩攻戎嶲三州䧟之入成都止西郛¶
十日掠女子五𠆸數萬而南至大渡河謂華人曰此¶
吾南境爾去國當哭衆號慟赴水死者十三故陶賦¶
<pb:KR4i0025_SBCK_056-16b>¶
蜀人爲南蠻俘虜詩云但見城池還漢將豈知佳麗¶
属蠻兵錦江南渡聞遥哭盡是離家别國聲又賦過¶
大渡泣望鄕國詩云大渡河邊蠻亦愁漢人將渡盡¶
回頭此中郵&KR0009;思鄉淚南去應無水北流别嶲州一¶
時慟哭雲日爲之變色詩云越嶲城南無難地傷心¶
從此便爲蠻寃聲一慟悲風起雲暗青天日下山蠻¶
界不許有悲泣之聲詩云雲南路出䧟河西毒草長¶
青瘴色低漸近蠻城誰敢哭一時收淚羡猿啼蜀中¶
戰後感事云蜀道英靈地山重水又回文章四子盛¶
道路五丅開詞客題橋去忠臣叱馭來卧龍同駭浪¶
<pb:KR4i0025_SBCK_056-17a>¶
躍馬比浮埃巳謂無妖土那知有禍胎蕃兵依漢桞¶
蠻斾指江梅戰後悲逢血燒餘恨見&KR0069;空留犀猒怪¶
無復酒除災歳積萇洪怨春深杜宇哀家貧移未得¶
愁上望鄕臺¶
蜀中經蠻後友人馬艾見&KR0009;荅云茜馬渡瀘水北來¶
如鳥輕幾年朝鳯闕一日破龜城此地有征戰誰家¶
無死生人悲還舊里鳥喜下空營弟姪意初定交朋¶
心尚驚自從經難後吟苦似猿聲¶
陶蜀川上第後稍薄親黨其舊雲安劉敬之罷舉歸¶
三峽責陶不寄書曰山近衡陽雖少鴈水連巴字豈¶
<pb:KR4i0025_SBCK_056-17b>¶
無魚陶得詩悸&KR0956;乃有&KR0546;首之思後為簡州牧自此¶
謝宣城桞吳興賔至則折之閽者亦怠投贄者稀得見¶
有馮道明下第請謁云與貟外故舊&KR1377;者以道明言¶
啓之及引進陶詞曰與公昧平生何云相識道明云¶
誦員外之詩仰員外之德詩集中日得相見何隔平¶
生也遂吟曰立當青草人先見行傍白蓮魚未知又¶
曰江聲秋入寺雨氣夜侵樓又曰閉門客到常疑病¶
滿院花開不似貧陶聞吟欣狎待道明如&KR0494;昔之友¶
君子以雍君矜誇而好媚馮予匪藝而求知¶
酬李紺歳除送酒云歳盡貧心事事湏就中&KR0055;恨酒¶
<pb:KR4i0025_SBCK_056-18a>¶
錢無故人克壽能分送逺客消愁免自沽一夜四乗¶
輕鑿落五更三㸃把屠蘇巳供時節&KR0055;珎處况許今¶
朝更挈壺¶
陶典陽安送客至情盡橋問其故左右曰送迎之地¶
止此故橋名情盡陶命筆題其柱曰折桞橋自後送¶
别必吟其詩曰從來只有情難盡何事名爲情盡橋¶
自此攺名爲折桞任他離恨一條條¶
劉夢得洞庭詩云湘江秋月两相和潭靣無風鏡未¶
磨遥望洞庭山翠小白雲盤裏一青螺¶
陶亦吟云煙波不動影沉沉碧色全無翠色&KR0055;疑是¶
<pb:KR4i0025_SBCK_056-18b>¶
水仙梳洗處一螺青黛鏡中心¶
陶字國鈞大中八年再自國子毛詩愽士出剌簡州¶
姚合送陶及第歸覲云獻親冬集書比橘復何如此¶
去𨵿河逺相思笑語踈路尋清壑斷人近白雲居幽¶
石題名處憑君亦記予¶
陶河隂新城詩云高城新築壓長川虎踞龍盤氣色¶
全五里似雲根不動一重如月暈長圓河流暗與溝¶
池合山色遥將睥睨連自有此來當汴口武牢何用¶
鎻風煙¶
天津橋春望云津橋春水浸紅霞煙桞風&KR0093;拂㟁斜¶
<pb:KR4i0025_SBCK_056-19a>¶
翠輦不來金殿閣宫鶯㗸出上陽花¶
送徐山人歸睦州舊隱云君在桐廬何處住草堂應¶
與戴家鄰初歸山犬飜驚主乆别江鷗却避人終日¶
欲為相逐計臨時空羡獨行身秋風釣艇遥相憶七¶
里灘西片月新¶
賈島送陶入蜀云江山事&KR0002;諳那滯滯雲南草色分¶
危磴杉隂近古潭日斜褒谷鳥夏淺嶲州　吾自疑¶
䨇𩯭相逢更不堪¶
陶題杜子美故居云沙崩水檻鷗飛盡樹壓村橋馬¶
過遲¶
<pb:KR4i0025_SBCK_056-19b>¶
唐詩人最重行卷陶首篇上裴度或云耿湋行卷首¶
篇上第五𤦺遂指爲二子邪正雖然方𤦺未有釁時¶
上詩亦何足多怪¶
　　周元範¶
誰云蒿上煙隨雲依碧落(投白/公句)莫怪西陵風景别鏡¶
湖花草爲先春(賀朱慶餘/及第及句)右張爲取作主客圖¶
元範句曲人¶
　　李逺¶
失鸖詩云秋風吹却九臯禽一片閑雲萬里心碧落¶
有情應悵望青天無路可追尋來時白雪翎&KR0057;短去¶
<pb:KR4i0025_SBCK_056-20a>¶
日丹砂頂漸深華表柱頭留語後不知消息到如今¶
聽話叢臺云有客新從趙地廻自言曾工古叢臺雲¶
&KR0210;襄國天邊盡樹遶漳河掌上來絃管變成山鳥¶
弄綺羅留作野花開金輿玉輦無行跡風雨誰¶
知長碧苔¶
贈冩御容李長史云玉座塵消硯水淸龍髯不動彩¶
毫輕初分隆凖山河秀乍㸃重瞳日月明宫女捲簾¶
皆暗認侍臣開殿盡遥驚三朝供奉無人敵始&KR0116;僧¶
繇浪得名¶
張同幽閑鼓吹云宣宗朝令&KR0546;綯薦逺為杭州宣皇¶
<pb:KR4i0025_SBCK_056-20b>¶
曰我聞有逺詩云長日唯銷一局棋豈可以臨郡哉¶
對曰詩人之言非有實也仍薦逺廉察可任乃俞之¶
宣宗視逺到郡謝上表左右曰不足煩聖慮也上曰¶
逺到郡無非時奏章只有此謝上表安知不有情懇¶
乎吾不敢忽也¶
逺字求古大中時為建州剌史¶
　　朱可名¶
應舉日&KR0009;兄弟云廢斵(鏡/湖)田上書紫閣前愁人乆委¶
地詩道未聞天不是燒金手徒抛釣月船多慙兄弟¶
意不敢問林泉右張為取作主客圖¶
<pb:KR4i0025_SBCK_056-21a>¶
可名越州人進士及第終長安¶
　　趙嘏¶
長安秋望云雲物凄凉拂曙流漢家宫闕動高秋殘¶
星幾㸃鴈撗塞長笛一聲人𠋣樓𬗋艶半開籬菊静¶
紅衣落盡渚蓮愁鱸魚正美不歸去空戴&KR0047;冠學楚¶
囚¶
獻准&KR0047;李僕射云早年曾謁富人侯今日難甘失鵠¶
羞新諾似山無力負舊思如水滿身流馬嘶紅葉蕭¶
蕭晩日照長江灔灔秋功德萬重知不惜一言抛得¶
百生愁¶
<pb:KR4i0025_SBCK_056-21b>¶
開成五年樂和侍郎下三十一人及第時在諒闇率¶
皆雅飲嘏以詩賀曰天上高高月桂叢分明三十一¶
枝風滿懷春色向人動&KR0210;路亂花迎馬紅鸖馭尚飄¶
雲雨外蘭堂不在管絃中居然自是前賢事何必青¶
樓𠋣翠空¶
宣宗索嘏詩首卷題𥘿皇云徒知六國隨斤斧莫有¶
群儒定是非上不悦¶
張濆會昌五年陳啇下第一人翰林覆考黜之嘏貽¶
濆詩曰莫向春風送酒盃謫仙眞箇是仙才猶堪與¶
世為祥瑞曾到蓬萊頂上來¶
<pb:KR4i0025_SBCK_056-22a>¶
杜紫微覽嘏早秋詩云殘星幾㸃鴈撗塞長笛一聲¶
人𠋣樓吟味不巳因目嘏為趙𠋣樓復有贈嘏詩曰¶
今代風騷將誰登李社壇㶚陵鯨海動翰死鶴天寒¶
今日訪君還有意三條氷雪獨來㸔¶
嘏曾有詩曰早晩粗酬身事了水邊歸去一閑人果¶
卒於渭南尉嘏嘗家于浙西有美&KR0078;惑之洎計偕會¶
中元鶴林之遊浙帥窺其&KR0078;遂&KR0853;有明年嘏及第因¶
以一絶箴之曰寂寞堂前日又曛陽臺去作不歸雲¶
當時聞説沙吒利今日青娥属使君浙帥不自安遣¶
一介歸之嘏方出𨵿逢於撗水驛&KR0078;抱嘏慟&KR0152;而卒¶
<pb:KR4i0025_SBCK_056-22b>¶
遂葬於撗水之陽¶
嘏字承祐大中終於渭南尉¶
一千里色中秋月十萬軍聲半夜潮(錢塘/句)梁王舊舘¶
巳秋色珠&KR0130;少年輕綉衣(句)滿樓春色傍人醉半夜¶
雨聲前計非(句)三千宫女自𡍼地十萬人家如洞天¶
(送人尉/江都司)右張為取作主客圖¶
　　祝元膺¶
送高遂赴舉云句曲舊宅真自産日月英旣涵嶽瀆¶
氣安無神仙名松桂邐迤色與君相送情又&KR0009;道友¶
云兩頷凝清霜玉鑪焚天香為我延歳華得入不死¶
<pb:KR4i0025_SBCK_056-23a>¶
鄕又夢仙辭云蟾蜍夜作青冥鏡螮蝀晴為碧落梯¶
好箇分明上天路誰教移入武陵溪又有霧紋班似¶
豹水力徤如龍之句張為取作主客圖¶
元膺句曲人與段成式同時每愛誦孟不疑句云白¶
日故鄕逺青山佳句中成式紀之¶
　　韋承貽¶
承貽咸通中䇿試夜潜紀長句於都堂西南隅云褒¶
衣博帶滿塵埃獨自都堂納試回蓮卷幾時聞吉語¶
&KR0068;籬何日免重來三條燭盡鍾初動九轉丹成𪔂未¶
開殘月漸低人擾擾不知誰是謫仙才又曰白雲千¶
<pb:KR4i0025_SBCK_056-23b>¶
朶照廊明一片昇平雅頌聲&KR0138;唱第三條燭盡南宫¶
風月𦘕難成¶
承貽字貽之咸通八年登第¶
　　鄭史¶
史開成元年登第經過池陽廉使崔君悅一妓行雲¶
有詩云㝡愛鈆華薄薄粧更兼衣着又鵝黃從來南¶
國名佳麗何事今朝在北行臨岐博陵公輟贈之¶
史終國子博士¶
賈島送史詩曰葛林頗重疊岑渚復幽竒汨水斜陽¶
㟁羇人正則祠蒼梧多蟋蟀白露濕紅籬擢第榮回¶
<pb:KR4i0025_SBCK_056-24a>¶
去晨昏近九疑¶
　　韋楚老¶
祖龍行云黒雲兵氣射天烈壯士朝眠夢寃結祖龍¶
一夜死沙丘胡亥空隨鮑魚轍腐肉偷生三千里僞¶
書先賜扶&KR0171;死墓接驪山土未乾瑞光巳向芒碭起¶
陳勝城中鼓三下𥘿家天地如崩瓦龍蛇撩亂入咸¶
陽少帝空隨漢家馬¶
江上蚊子云飄揺挾翅亞紅腹江邊夜起如雷哭請¶
問貪婪一㸃心臭腐塡腹幾多足越女如花住江曲¶
嫦娥夜夜疑䨇緑■君撩亂錦牎中十軸輕綃圍夜¶
<pb:KR4i0025_SBCK_056-24b>¶
夜玉杜牧之送韋楚老拾遺自洛中歸朝云洛橋風¶
暖細飜衣春引仙官去玉墀獨鶴&KR0004;冲太虚日九牛¶
新落一毛時行開教化期君是卧病神祗禱我知十¶
載丈夫堪耻處朱雲猶棹直言旗¶
楚老長慶進士終於拾遺開成時李德&KR0073;代牛僧孺¶
為淮南節度奏僧孺錢帛事&KR0024;闕王繢魏謨崔黨韋¶
有翼拾遺令&KR0546;綯及楚老樊宗仁連章奏德&KR0073;妄奏¶
錢帛以傾僧孺上不問¶
一從黃帝葬橋山碧落千門鎻元氣(天上/行句)¶
唐詩紀事卷第五十六¶
<pb:KR4i0025_SBCK_056-25a>¶

# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:40.637952
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0198-007唐詩紀事-卷第七.
<pb:KR4i0025_SBCK_007-1a>¶
唐詩紀事卷第七¶
　　髙正臣　崔知賢　韓仲宣　周彦昭¶
　髙球　弓嗣初　髙瑾　王荗時¶
　徐皓　長孫正𨼆　髙紹　郎餘令¶
　陳嘉言　周彦輝　髙嶠　周思鈞¶
　劉友賢　于季子　東方虬　駱賔王¶
　盧照隣　王勃(勔勮)楊烱　田遊巗¶
　　髙正臣¶
晦日置酒林亭詩云正月符嘉節三春翫物&KR0160;忘懷¶
寄罇酒陶性狎山家柳翠含煙葉梅芳帶雪花&KR0653;隂¶
<pb:KR4i0025_SBCK_007-1b>¶
不相借遲遲落景斜¶
晦日重宴云芳辰重遊衍乗景共追隨班荆陪舊識¶
傾蓋得新知水葉分蓮沼風花落栁枝自符河朔趣¶
寧羡山陽池¶
正臣廣平人官至衛尉卿習右軍書法&KR0790;宗最愛其筆¶
晦日宴高氏林亭凢二十一人皆以華字爲韻子昻¶
爲之序曰有渤海之宗英是平陽之貴戚發揮鳳臺¶
而嘯侣幽賛鷄川而留宴又曰冠纓濟濟多延戚里¶
之賔鸞鳳鏘鏘自有文雅之客¶
晦日重宴八人皆以池字爲韻周彦暉爲之序上元¶
<pb:KR4i0025_SBCK_007-2a>¶
夜効小&KR0067;體詩六人以春字為韻長孫正隠為之序¶
　　崔知賢¶
晦日林亭云上月河陽地芳辰景望華綿蠻變時鳥¶
昭曜起春霞桺搖風處色梅散日前花淹留洛城晩¶
歌吹石崇家¶
上元夜効小&KR0067;詩云今夜啟城闉結伴戲芳春皷聲¶
撩亂動風灮觸處新月下多逰騎燈前饒看人歡樂¶
無窮已歌舞達明晨¶
　　韓仲宣¶
晦日林亭云欲知行有樂芳罇對物華地接安仁縣¶
<pb:KR4i0025_SBCK_007-2b>¶
園是季倫家桺處雲疑葉梅間雪似花日落歸途逺¶
留與伴煙霞¶
晦日重宴詩云鳳苑先吹晩龍樓夕照披陳遵已投¶
轄山公正坐池落日催金奏飛霞送玉巵此時陪綺¶
席不醉欲何為¶
上元夜効小&KR0067;體云他鄉月夜人相伴看燈輪灮隨¶
九華出影共百枝新歌鍾盛北里車馬沸南隣今宵¶
何處好惟有洛城春¶
　　周彦昭¶
晦日林亭云勝地臨鷄浦髙㑹偶龍沙御栁驚春色¶
<pb:KR4i0025_SBCK_007-3a>¶
仙笻掩月華門邀千里馭杯泛九灮霞日落山亭晩¶
雷送七香車¶
　　髙球¶
晦日林亭云温洛年灮早皇州景望華連鏕尋上路¶
乗興入山家輕苔網危石春水架平沙賞極林塘暮¶
處處起煙霞¶
　　弓嗣初¶
晦日林亭云上序春輝麗中園物&KR0049;華髙才盛文雅¶
逸興滿煙霞參差金谷榭皎鏡碧塘沙蕭散林亭晚¶
倒載欲還家¶
<pb:KR4i0025_SBCK_007-3b>¶
晦日重宴云年華藹芳隰春溜滿新池促賞依三友¶
延歡寄一巵鳥聲隨管變花影逐風移行樂方無極¶
淹留惜晩曦¶
嗣初咸亨二年第一人登第¶
　　高瑾¶
晦日林亭云試入山亭望言是石崇家二月風&KR0653;起¶
三春桃李華鶯吟上喬木鴈往息平沙相㸔㑹取醉¶
寧知還路賖¶
晦日重宴云忽聞鶯響谷於此命相知正開彭澤酒¶
來向高陽池柳葉風前弱梅花影處危賞洽林亭晩¶
<pb:KR4i0025_SBCK_007-4a>¶
落照下參差¶
上元夜效小&KR0067;體云初年三五夜相知一兩人連鑣¶
出巷口飛轂下池漘燈下恰似月人靣併如春遨逰¶
終未已相歡待日輪¶
瑾士廉之孫登咸亨元年進士第¶
　　王茂時¶
晦日林亭云勝踐㝷良㑹乘春翫物華還隨張放友¶
來向石崇家止水分巗鏡開庭枕浦沙未極清泉賞¶
參差落照斜¶
　　徐皓¶
<pb:KR4i0025_SBCK_007-4b>¶
晦日林亭云綺筵乘暇景瓊醑對年華門多金埒騎¶
路引璧人車蘋早猶藏葉梅殘正落花藹藹林亭晩¶
餘興促流霞¶
　　長孫正隠¶
晦日林亭云梅晩屬煙霞遨逰重嵗華歌鍾雖戚里¶
林藪是山家細雨猶開日深池不漲沙淹留迷處所¶
巗岫幾重花¶
上元夜效小&KR0067;體詩云薄晩嘯逰人車馬亂驅塵月¶
灮三五夜燈熖一重春煙雲迷北闕簫管識南隣洛¶
城終不閉更出小平津¶
<pb:KR4i0025_SBCK_007-5a>¶
正隠序上元之逰云九谷帝畿三川奧域交風均露¶
上分朱鳥之躔泝洛背河下鎮蒼龍之闕多近臣之¶
第宅即瞰銅街有貴戚之樓臺自連金宂美人競出¶
錦幛如霞公子交馳雕鞍似月同逰洛浦疑尋税馬¶
之津争渡河橋似向牽牛之渚實昌年之樂事令節¶
之佳逰者焉¶
　　髙紹¶
晦日林亭云嘯侶入山家臨春翫物華葛&KR0093;調綵水¶
桂醑酌丹霞㟁柳開新葉庭梅落早花興洽林亭晩¶
方還倒戴車¶
<pb:KR4i0025_SBCK_007-5b>¶
紹爲考功郎中¶
　　郎餘令¶
晦日林亭云三春休晦節九谷泛年&KR0160;半晴餘細雨¶
全晚澹殘霞樽開踈竹葉管應落梅花興闌相顧起¶
流水送香車¶
餘令定州人博學擢第授霍王元&KR0100;府參軍事從父¶
知年亦爲王友元&KR0100;每曰郎家二賢皆入府不意培¶
塿而松栢爲林也改著作郎卒¶
餘令善𦘕唐秘書省内落星石薛稷𦘕鶴賀知章草¶
書餘令鳳相傳爲四絶元和中韓公武爲校書郎挾¶
<pb:KR4i0025_SBCK_007-6a>¶
彈中鸖一眼乃謂之五絶¶
　　陳嘉言¶
晦日林亭云公子申敬愛携朋翫物華人是平陽客¶
地即石崇家水文生舊圃風色滿新花日暮連歸騎¶
長川照晩霞¶
晦日重宴云髙門引冠蓋下客抱支離綺席珍羞滿¶
文塲藻翰摛蓂華彫上月柳色藹春池日斜歸戚里¶
連騎勒金覊¶
上元夜效小&KR0067;體云今夜可憐春河橋多麗人寳馬¶
金為絡香車玉作輪連手窺潘掾分頭㸔洛神重城¶
<pb:KR4i0025_SBCK_007-6b>¶
自不掩出向小平津¶
武后時酷吏也中宗神龍中詔酷吏陳嘉言等其身¶
巳死自垂拱已來枉濫殺人有官者並令削奪開元¶
中御史程行諶奏酷吏來子珣等二十三人情狀尤¶
重子孫不許與官陳嘉言魚承曄皇甫文備傅逰藝¶
四人情狀稍輕子孫不許近任¶
　　周彦輝¶
晦日林亭云砌蓂收晦魄津栁競年華既狎忘筌友¶
方淹投轄車綺筵廻舞雪瓊醑泛流霞雲低上天晩¶
&KR0093;竹帶風斜¶
<pb:KR4i0025_SBCK_007-7a>¶
晦日重宴云春華歸栁㟁晦景落蓂枝置驛銅街右¶
開筵玉浦陲林煙含障密竹雨帯珠危興䦨巾倒戴¶
山公下習池¶
彦輝登咸亨五年進士¶
　　髙嶠¶
晦日林亭云飛歡冩春望開宴坐汀沙積溜含苔色¶
晴空蕩日華歌入平陽第舞對石崇家莫慮能騎馬¶
投轄自停車¶
晦日重宴云駕言尋鳳侣乘歡俯鴈池班荆逢舊識¶
斟桂喜深知紫蘭方出逕黄鶯未囀枝别有陶春日¶
<pb:KR4i0025_SBCK_007-7b>¶
青天雲霧披¶
嶠為司門郎中¶
　　周思鈞¶
北門學士思茂之弟也武后時為太子文學劉禕之¶
賜死在獄上疏自陳臨誅洗沐神色自若自捉筆為¶
表詞懇哀到思鈞帳嘆其文后惡之貶楊州司倉參軍¶
和髙氏林亭晦日文宴云早春驚栁襚初晦掩蓂華¶
騎出平陽里筵開衛尉家竹影含雲密池紋帶雨斜¶
重惜林亭晩上路滿煙霞¶
重宴又云綺筵乘晦景髙宴下陽池濯雨梅香散含¶
<pb:KR4i0025_SBCK_007-8a>¶
風栁色移輕塵依扇落流水入絃危勿顧林亭晩方¶
歡雲霧披¶
思鈞以中書舎人卒子瑛為單父令瑛以女適武就¶
生靖安丞相元衡¶
　　劉友賢¶
晦日林亭云春來日漸賖琴酒逐年華欲向文通徑¶
先游武子家池碧新流滿巗紅落照斜興䦨情未極¶
步步惜風花¶
已上並髙氏林亭之客外陳子昻張鍚王勔解琬各¶
載其門¶
<pb:KR4i0025_SBCK_007-8b>¶
　　于季子¶
漢髙祖云百戰方夷項三章且代秦功歸蕭相國氣¶
盡戚夫人¶
詠雲詩云瑞雲千里映祥輝四望新隨風亂鳥足汎¶
水結魚鱗布葉疑臨夏開花詎待春願得承嘉景無¶
令掩桂輪¶
季子登咸亨進士第¶
　　東方虬¶
詠春雪云春雪滿空來觸處似花開不知園裏樹若¶
箇是真梅¶
<pb:KR4i0025_SBCK_007-9a>¶
陳子昻寄東方左史脩竹篇序云文章道弊五百年¶
矣漢魏風骨晉宋莫傳然而文獻有可證者常觀齊¶
梁詩彩麗競繁而興寄都絶每以永嘆昨見明公孤¶
桐篇骨氣端翔音韻頓挫&KR0653;英明韻有金石聲遂用¶
洗心收視發揮幽鬱不圖正治之音復覩於兹¶
虬武后時為左史嘗曰百年後可與西門豹作對¶
　　駱賔王¶
帝京篇云山河千里國城闕九重門不覩皇居壯安¶
知天子尊皇居地里崤凾谷鶉野龍山侯甸服五緯¶
連影集星躔八水分流横地軸秦塞重關一百二漢¶
<pb:KR4i0025_SBCK_007-9b>¶
家離宫三十六桂殿隂岑對玉樓椒房窈窕連金屋¶
三條九陌麗城隈萬户千門平旦開&KR0232;道斜通鳷鵲¶
觀交衢直指鳳凰臺劒履南宮入簮纓北闕來聲明¶
冠寰宇文物象昭回鈎陳肅蘭戺壁沼浮槐市銅羽¶
應風廻金莖承露起校文天禄閣習戰昆明水朱邸¶
枕平臺黄扉通戚里平臺戚里帶崇墉灼金饌玉待¶
鳴鍾小堂綺帳三千萬大道青樓十二重寶蓋彫鞍¶
金絡馬蘭䆫繡柱玉盤龍綺柱璇題粉壁映鏘金鳴¶
玉王侯盛王侯貴人多近臣朝逰北里暮南鄰陸賈¶
分金將讌喜陳遵投轄尚留賔趙李經過密蕭朱交¶
<pb:KR4i0025_SBCK_007-10a>¶
結親丹鳳朱城白日暮青巾繡幰紅塵度俠客珠彈¶
垂楊道倡婦銀鈎采薪路倡家桃李自芳菲京華逰¶
俠盛輕肥延年女弟雙飛入羅敷使君千騎歸同心¶
結縷帶連理織羅衣春朝桂樽樽百味秋夜蘭燈燈¶
九微翠幌珠簾不獨映清歌寳瑟自相依且論二八¶
千金是寜知四十九年非古來榮利若浮雲人生倚¶
伏信難分始見田竇相移奪俄聞衞霍有功勲未厭¶
金陵氣先開石槨文朱門無復張公子㶚亭誰畏李¶
將軍相顧百齡皆有待居然萬化咸應改桂枝芳氣¶
巳銷亡栢梁高宴今何在莫矜一旦擅豪華自言千¶
<pb:KR4i0025_SBCK_007-10b>¶
載長驕奢倐忽搏風生羽翼湏㬰失浪委&KR0378;沙黄雀¶
徒巢桂青門遂種𤓰黄金銷鑠素絲變一貴一賤交¶
情見紅顔宿昔白頭新脫粟布衣輕故人故人有湮¶
淪新知無意氣灰死韓安國羅傷翟庭尉已矣哉歸¶
去來馬卿辭蜀多文藻楊雄仕漢乏良媒三冬自矜¶
成足用十年不調幾遭廻汲黯薪逾積孫𢎞閤未開¶
誰惜長沙傅獨負洛陽才¶
世稱王楊盧駱楊&KR0313;川之為文好以古人姓名連用¶
如張平子之略談陸士衡之所記潘安仁宜其陋矣¶
仲長統何足知之號為㸃&KR0017;簿賔王文好以數對如¶
<pb:KR4i0025_SBCK_007-11a>¶
秦地重關一百二漢家離宮三十六人號爲筭博士¶
帝京篇曰倐忽搏風生羽翼湏㬰失浪委泥沙賔王¶
後與徐敬業興兵楊州大敗逃死此其䜟也¶
宋之問貶黜放還至江南逰靈隠寺夜月極明長廓¶
行吟曰鷲嶺鬱岹嶢龍宮鏁寂寥句未屬有老僧㸃¶
長明燈問曰少年夜久不寐何耶之問曰適偶欲題¶
此寺而興思不屬僧請吟上聮即曰何不云樓觀滄¶
海日門對浙江潮之問愕然訝其遒麗又續終篇曰¶
桂子月中落天香雲外飄捫羅登塔逺刳木取泉遥¶
霜薄花更發氷輕葉互凋待入天台路看余渡石橋¶
<pb:KR4i0025_SBCK_007-11b>¶
遲明更訪之則不復見矣寺僧有知者曰此賔王也¶
詠月云忌滿&KR0653;先缺乗昬影暫流既能明似鏡何用¶
曲如鈎¶
賔王義烏人七嵗能賦詩武后時數上疏言事除臨¶
海丞鞅鞅不得志棄官去徐敬業亂以為府屬敬業¶
為檄武后罪后讀但嘻笑至一杯之土未乾六尺之¶
孤安在矍然曰誰為之或以賔王對后曰宰相安得¶
失此人敬業敗亡命不知所之中宗時詔求其文得¶
數百篇¶
賔王七嵗詠鵝云鵞鵞曲頂向天歌白毛浮渌水紅¶
<pb:KR4i0025_SBCK_007-12a>¶
掌撥清波¶
　　盧照隣¶
結交少年場云長安重遊俠洛陽富才雄玉劒浮雲¶
騎金鞭明月弓闘鷄通渭北走馬向關東孫賔遙見¶
待郭解暗相通不受千金爵誰論萬里功將軍下天¶
上虜騎入雲中烽火夜似月兵氣曉成虹横行徇知¶
已負羽逺征戎龍旌昬朔霧鳥陣巻寒風追奔瀚海¶
咽戰罷隂山空歸來謝天子何如馬上翁¶
詠史云昔有平陵男姓朱名阿游直髪上衝冠壯氣¶
横三秋願請斬馬劒先斷佞臣頭天子玉檻折將軍¶
<pb:KR4i0025_SBCK_007-12b>¶
丹血流捐生不肯拜視死其若休歸來教郷里童䝉¶
逺相求弟子數百人散在十二州三公不敢吏五鹿¶
何能詶名與日月懸義與天壤儔何必疲執㦸區區¶
在封侯偉哉曠達士知命固不憂¶
季生昔未達身辱功不成髠鉗為臺𨽻灌園變姓名¶
幸逢滕將軍兼遇曹丘生漢祖廣招納一朝拜公卿¶
百金孰為重一諾良匪輕廷議斬樊噲羣公寂無聲¶
處身孤且直遭時坦而平丈夫當如此唯唯何足榮¶
大漢昔云季小人道遂振玉帛委閽尹斧鑕嬰搢紳¶
邈哉郭先生巻舒得其真雍容謝朝廷譚笑奬人倫¶
<pb:KR4i0025_SBCK_007-13a>¶
在晦不絶俗處亂不為親諸侯不得友天子不得臣¶
冲情甄負甑重價折角巾悠悠天下士相送洛橋津¶
誰知仙舟上寂寂無四隣¶
公業負竒志交結盡才雄良田四百頃所食常不充¶
一為侍御史慷慨説何公何公何為敗吾謀適不同¶
仲頴恣殘忍廢誠良在躬死人如亂麻天子如轉蓬¶
干戈及黄屋荆棘生紫宫鄭生運其謀將以清國戎¶
時來命不遂脫身歸山東凛凛千載下穆如懷清風¶
元日述懷云筮仕無中秩歸耕有外臣人歌小嵗酒¶
花舞大唐春草色薫三徑風&KR0653;動四隣願得長如此¶
<pb:KR4i0025_SBCK_007-13b>¶
年年物&KR0049;新¶
七夕泛舟云汀葭肅徂暑江樹起初凉水疑通織室¶
舟似泛仙潢連橈渡急響鳴棹下浮&KR0653;日晚菱歌唱¶
風煙滿夕陽¶
鳳杼秋期至鳬舟野望開微吟翠塘側延想白雲隈¶
石似支機罷查疑犯宿來天潢殊漫漫日暮獨悠哉¶
照隣字昇之范陽人調新都尉病去官足攣一手又¶
廢乃居具茨山下自以為髙宗尚吏已獨儒武后尚¶
法巳獨黄老后封嵩山屢聘賢士已獨廢著五悲文¶
以自明病既久與親属訣自沈頴水¶
<pb:KR4i0025_SBCK_007-14a>¶
　　王勃　勔　勮¶
裴行儉在吏部見蘇味道王勮曰二君後皆掌銓衡¶
李敬𤣥盛稱王勃楊烱盧照隣駱賔王行儉曰勃等¶
雖有才然浮躁衒露豈享爵禄者烱頗沉黙可至今¶
長餘皆不得其死¶
勔晦日宴髙氏林亭詩云上序披林館中京視物華¶
竹䆫低露葉梅逕起風花景落春臺霧池侵舊渚沙¶
綺筵歌吹晚暮雨泛香車¶
勃為文先磨墨數升引被覆靣而卧忽起書之初不¶
加㸃時謂腹藁滕王閣記落霞孤鶩之語至今稱之¶
<pb:KR4i0025_SBCK_007-14b>¶
其詩甚多如畫棟朝飛南浦雲珠簾暮捲西山雨上¶
巳云緑齊山葉滿紅曵片芝銷九日云蘭氣添新酌¶
花香染別衣又詠風云肅肅凉景生加我林壑情驅¶
煙入洞户巻霧出山楹去來固無跡動息如有情日¶
落山水静為君起松聲最有餘味真天才也¶
勮開元中任中書舎人先是五王出閣同日受冊有¶
司忘載冊文百官在列方知闕禮勮召五吏執管授¶
一時俱畢¶
勃為沛王府修撰時諸王闘鷄勃戲為文檄英王鷄¶
髙宗曰是且交覯斥出府勃既廢官劒南嘗登葛憒¶
<pb:KR4i0025_SBCK_007-15a>¶
山曠望慨然思諸葛之功賦詩見情為虢州參軍坐¶
罪除名父福畤以左遷交阯令勃往省度海溺水痵¶
而卒年二十九勮勔以事坐誅¶
　　楊烱¶
夜送趙縱云趙氏連城壁由來天下傳送君還舊府¶
明月滿秦川¶
張燕公贈別&KR0313;川箴云杳杳深谷森森喬木天與之¶
才或觧其禄君服六藝道徳為尊君居百里風化之¶
源才勿驕恡政勿苛煩明神是福而小人不寃畏其¶
不畏存其不存作誥兹酒成敗之根勒銘其口禍福¶
<pb:KR4i0025_SBCK_007-15b>¶
之門雖有韶夏勿棄擊轅豈無車馬敢贈一言¶
炯&KR0160;陰人永𨺚二年皇太子巳釋奠求豪俊充崇文¶
舘學士後爲&KR0313;川令&KR0003;以箴贈行戒其苛至官果以¶
嚴酷稱不爲人所多卒官中宗時贈著作郎¶
　　田遊巗¶
遊巗云洪農清巗曲有磐石可坐宋十一每拂拭待¶
余寄詩贈之云信彼稱靈石居然狎遁棲徘徊承翠¶
巘斌駮帶深溪夕隂起層岫清景半虹蜺風來應嘯¶
阮波渡可琴𥞇僕也頴陽客望彼空思齊儻見山人¶
至簮蒿且杖藜¶
<pb:KR4i0025_SBCK_007-16a>¶
宋之問荅云家臨清溪水溪水繞磐石緑羅四靣垂¶
䮍䮍百餘尺風泉度&KR0093;管苔蘚鋪茵蓆傳聞頴陽人¶
霞外潄靈液忽枉巗中翰吟卧復朝夕何當遂逺逰¶
物外&KR0049;逋客¶
遊巗京兆人隠箕山髙宗幸嵩山遣薛元超就問其¶
母帝親至其門帝曰先生比佳否荅曰臣所謂泉石¶
膏盲煙霞痼疾者敕赴都拜崇文館學士進太子洗¶
馬裴炎死坐素厚善放還山¶
唐詩紀事卷第七¶
<pb:KR4i0025_SBCK_007-16b>¶

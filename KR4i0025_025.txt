# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:41.461948
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 25
#+PROPERTY: FILE SB04n0198-025唐詩紀事-卷第二十五.
<pb:KR4i0025_SBCK_025-1a>¶
唐詩紀事巻第二十五¶
　徐安貞　崔惠童　崔敏童　劉晏¶
　劉灣　薛據　劉眘虚　張廵¶
　張繼　張謂　梁肅　柳渾¶
　孟雲卿¶
　　徐安貞¶
&KR0030;襄陽圖云&KR0030;得襄陽郡依然見昔逰現山思駐馬¶
漢水憶回舟丹壑常含霽青林不換秋圖書空咫尺¶
千里意悠悠¶
安貞始名楚壁應制舉三登甲科開元中爲中書舍¶
<pb:KR4i0025_SBCK_025-1b>¶
人集賢學士帝屬文多令視草終中書侍郎在中書¶
省乆李林甫用事或言計議多所參助云或云安正¶
天寳後以林甫之故避罪衡山岳寺李北海逰岳識¶
之因戯曰峴山思駐馬漢水憶廻舟暮雨衣猶濕春¶
風㠶正開抑能記否因同載北歸至長沙謂守者曰¶
瀟湘逢故人若幽谷之覩太陽不然委頓巗穴矣¶
　　崔惠童¶
宴城東庄云一月人生&KR0015;㡬回相逢相識且㗸杯眼¶
㸔春色如流水今日飛花昨日開¶
尚明皇晉國公主¶
<pb:KR4i0025_SBCK_025-2a>¶
　　崔敏童¶
宴城東庄云一年始有一年春百歳曽無百歳人能¶
向花中㡬回醉十千沽酒莫辭貧¶
敏童惠童昆弟也¶
　　劉晏¶
明皇御勤政樓大張樂羅列百技時教坊有王大娘¶
者戴百尺竿竿上施木山狀&KR0801;州方丈令小兒持綘¶
節出入於其間歌舞不輟時劉宴以神童爲秘書正¶
字方十歳帝召之貴妃置之膝上爲施粉黛與之巾¶
櫛帝問宴汝爲正字正得㡬字晏曰天下字皆正唯¶
<pb:KR4i0025_SBCK_025-2b>¶
朋字未正得貴妃復令詠王大娘戴竿晏應聲曰樓¶
前百戯競爭新唯有長竿妙入神誰謂綺羅翻有力¶
猶自嫌輕更着人因命牙笏及黄紋袍賜之¶
晏八歳獻頌㤗山行在帝命張說試之說曰國瑞也¶
即授太子正字公卿邀請旁午號神童晏字士安¶
　　劉灣¶
字靈源彭城人天寳進士天寳之亂以侍御史居衡¶
陽元結送王契佐卿入蜀序曰與佐卿去者有清河¶
崔異與次山住者有彭城劉灣相醉相留㡬日江畔¶
出塞曲云將軍在重圍音信絶不通羽書如流星飛¶
<pb:KR4i0025_SBCK_025-3a>¶
入甘泉宫&KR0029;是并州兒少年心膽雄一朝隨召募百¶
戰爭王公去年桒乾北今年桒乾東死是征人死功¶
是將軍功汗馬敗秋月疲人卧霜風仍聞左賢王更¶
欲圍雲中¶
即席賦露中菊云衆芳春競發寒菊露偏滋受氣何¶
曽異開花獨自遲晚成猶有分欲採未過時勿棄東¶
籬下㸔隨秋草衰¶
元次山作劉侍御月夜讌㑹序云兵興以来十一年¶
矣獲與同人懽醉逹旦詠歌取適無三焉乙巳歳彭¶
城劉靈源在衡陽逢故人或有在者日夕相會第寛¶
<pb:KR4i0025_SBCK_025-3b>¶
逺遊始與諸公待月而笑語競與諸公愛月而懽詠¶
夜乆賦詩言懐於戲文章道喪蓋亦乆矣時之作者¶
煩雜過多歌兒舞女且相喜愛系之風雅誰道是耶¶
諸公嘗欲變時俗之滛靡爲後生之規範今夕豈不¶
能道逹情性成一時之美乎次山詩曰我從蒼梧来¶
將耕舊山田踟蹰爲故人且復停歸船日夕得相從¶
轉覺和樂全愚爱凉風来明月正滿天河漢望不見¶
㡬星猶燦然中夜興欲酣攺坐臨清川未醉恐天旦¶
更歌促䌓絃懽娛不可逢請君莫言旋¶
　　薛據¶
<pb:KR4i0025_SBCK_025-4a>¶
出青門往南山下別業云舊居在南山夙駕自城闕¶
榛莾相蔽&KR0220;去爾漸超忽散漫餘雪晴蒼茫季冬月¶
寒風吹長林白日原上沒懐抱曠莫伸相知阻胡越¶
弱年好棲隱錬藥在巗窟及此離垢氛興来亦因物¶
末路期赤松斯言庻不伐¶
西陵口觀海云浙江漫湯湯近海&KR0020;彌廣在昔胚腪¶
凝融爲百川長地形失端倪天色潜滉瀁東南際萬¶
里極目逺無象山影乍浮沉潮波忽来往孤帆或不¶
見棹歌猶響像日暮長風起客心空振蕩浦口霞未¶
收潭心月初上林嶼㡬邅廻亭臯時偃仰歳晏訪蓬¶
<pb:KR4i0025_SBCK_025-4b>¶
&KR0801;真遊非外奬¶
據與王摩詰杜子美最善子美有喜薛三據授司議¶
郎詩云文章開穾奥遷擢潤朝廷又有&KR0009;薛三郎中¶
詩云與子俱白頭役役常辛苦雖爲尚書郎不及村¶
野人天未厭戎馬我軰本常貧子尚客荆州我亦滯¶
江濵聞子心甚壯所過信席珍賦詩賔客間揮灑動¶
八垠乃知蓋代手才力老益神其略如此¶
據自永樂主簿陟縣丞復選宰陟縣劉長卿贈詩云¶
棲鸞往巳屈馴翟今可嗣此道如不移雲霄坐應致¶
縣前漳水緑郭外晉山翠日得謝客遊時堪陶令醉¶
<pb:KR4i0025_SBCK_025-5a>¶
髙適淇止&KR0009;據云故交負靈竒逸氣包謇諤隱軫經¶
濟具縱横建安作¶
據開元中自恃才名於吏部參選請授萬年録事諸¶
流外官共見宰執訴之曰赤録事某等清要官今&KR0013;¶
進士奪去某等色人無措手足矣遂罷¶
商璠云據爲人骨鯁兼有氣魄其文亦不自傷不卑¶
不逹故著古興詩云投珠恐見疑抱玉但垂泣道在¶
君不舉功成歎何及怨憤頗&KR0055;至如寒風吹長林白¶
日原上没又窮冬時短晷日盡西&KR0047;天可謂曠代之¶
佳句也¶
<pb:KR4i0025_SBCK_025-5b>¶
㩀河中寶鼎人中書舍人文思曽孫父元暉什邡令¶
開元天寶間據與第播揔相繼登科終禮部侍郎¶
省署開文苑滄浪學釣翁據之詩也子美懐據詩乃¶
云獨當省署開文苑兼泛滄浪學釣翁¶
據古興云日中望雙闕軒蓋楊飛塵鳴珮初罷朝自¶
言皆近臣光華滿道路意氣安可親歸来宴髙堂廣¶
筵羅八珎僕妾盡錦綺歌舞夜逹晨四時自相代誰¶
能分要津巳㸔覆前車未見攺後輪丈夫湏兼濟豈¶
得樂一身君今皆得志肯頋憔悴人¶
初去郡書情云肅徒辭汝頴懐古獨悽然尚想文王¶
<pb:KR4i0025_SBCK_025-6a>¶
化猶思巢父賢時移多讒巧大道竟誰傳况是疾風¶
起悠悠旌斾懸征鳥無返翼歸流不停川巳經霜露¶
下乃驗松栢堅回首望城邑迢迢間雲煙志士不傷¶
物小人皆息妍感時唯責已在道非怨天從此適樂¶
土東歸知㡬年¶
　　劉眘虚¶
去年上䇿不見&KR0053;今年&KR0009;食仍淹留羡君有酒能共¶
醉羡君無錢能不憂如今五侯不待客羡君不問五¶
侯宅如今七貴方自尊羡君不過七貴門大夫會應¶
有知巳世上悠悠何足論(喬林/贈)¶
<pb:KR4i0025_SBCK_025-6b>¶
青瞑南山色君與緇錫鄰深路入古寺亂花隨暮春¶
紛紛對寂寞往往落衣巾松色空照水經聲時有人¶
晩心復南望山逺情獨親應以脩往業亦唯立此身¶
深林度空夜煙月資清真莫歎文明日彌年從&KR0046;淪¶
(閻防/贈)¶
九日送人云海上正揺落客中還別離固舟去未巳¶
逺送新相知流水意何極滿樽徒爾爲從来菊花節¶
早已醉東籬¶
江南曲云美人何蕩漾湖上風日長玉手欲有贈徘¶
徊雙鳴璫唱歌隨緑水怨色起春陽日暮還家望煙¶
<pb:KR4i0025_SBCK_025-7a>¶
雲横洞房¶
登廬山峰頂寺云孤峰㽜萬象秋氣何髙清天際南¶
郡出林端四湖明山門二緇叟振錫聞幽聲心照有¶
無界業懸前後生徒知真機静尚與愛網并方首金¶
門路未遑參道情¶
暮秋楊子江&KR0009;孟浩然云木葉紛紛下東南日煙霜¶
山林相曉暮天海深清蒼&KR0578;色空復乆秋聲亦何長¶
孤舟兼㣲月獨夜仍越郷寒笛對京口故人在襄陽¶
詠思&KR0020;今夕江漢遥相望¶
海上云日處歸且逺送君東悠悠滄溟千萬里日夜¶
<pb:KR4i0025_SBCK_025-7b>¶
一孤舟曠望絶國所㣲茫天際愁有時近仙境不定¶
若夢遊或見青色石孤山百丈秋前心方杳&KR0396;此路¶
勞夷逰離別惜吾道風波敬皇休春浮花氣逺思逐¶
海水流日莫離歌後永懐空滄州¶
鄭處誨明皇雜録云天寶末劉希夷王泠然王昌齡¶
祖詠張若虚張子容孟浩然常建李白劉眘虚崔署¶
杜甫雖有文章盛名皆流落不偶¶
商璠云慎虚詩情幽興逺思苦詞竒忽有所得便驚¶
衆聼頃東南髙唱者十數人然聲律婉態無出其右¶
雖氣骨不逮諸公自永明以来可傑立江表至如松¶
<pb:KR4i0025_SBCK_025-8a>¶
色空照水經聲時有人又滄溟千萬里日夜一孤舟¶
道自白雲静春與青溪長時有落花至逺隨流水香¶
開門向溪路&KR0055;柳讀書堂幽映每落日清輝照衣裳¶
並方外之言也惜其不永天年隕碎國寳¶
王昌齡宿京江口期眘虚不至詩云霜天起長望殘¶
月生海門風静夜潮滿城髙寒氣昏故人何寂寞乆¶
巳乖清言明發不能&KR0304;徒&KR0313;江上罇又送眘虚歸取¶
宏詞觧云天清聞海鸖遊子引郷盻聲隨羽儀逺&KR0020;¶
與歸雲便青桂春再榮白雲暮来變遷飛在禮義豈¶
復淚如霰¶
<pb:KR4i0025_SBCK_025-8b>¶
孟浩然九日於龍沙&KR0009;劉大眘虚云龍沙豫章北九¶
日挂㠶過風俗因時見湖山發興多客中誰送酒棹¶
裏自成歌歌竟乘流去滔滔任夕波¶
　　張廵¶
守睢陽日嘗賦詩曰接戰春來苦孤城日漸危合圍¶
侔月暈分守効魚麗屢厭黄塵起時將白羽揮裹瘡¶
猶出陣飲血更登陴忠信應難敵堅貞自不移無人¶
報天子心計欲何施¶
又夜聞笛云岧嶤試一臨虜&KR0016;俯城隂不辨風塵色¶
安知天地心營開星月近戰苦陣雲深旦夕更樓上¶
<pb:KR4i0025_SBCK_025-9a>¶
遥聞横笛吟¶
廵謝金吾將軍表云想峨嵋之碧峰豫遊西蜀追緑¶
耳於玄圃保壽南山逆賊禄山殺戮黎獻羶腥闕庭¶
臣被圍四十七日凢一千八百餘&KR0062;主辱臣死當臣¶
效命之時惡稔罪盈是賊㓕亡之日¶
廵祭纛文曰太一先鋒蚩尤後殿蒼龍持&KR0211;白虎捧箭¶
祭城隍云眢井鳩翔危堞龍攫皆文武雄徤志氣不¶
衰真忠烈士也¶
廵字廵鄧州人博通群書爲文章不立藁以忠義死¶
睢陽¶
<pb:KR4i0025_SBCK_025-9b>¶
　　張繼¶
閶門即事云耕夫占募逐樓&KR0179;春草青青萬頃田試¶
上吳門㸔郡郭清明㡬處有新煙¶
清明日自西午橋至&KR0050;巗村有懐云晩霽龍門雨春¶
生汝穴風鳥啼官路静花發毁垣空鳴玉慙時軰垂¶
&KR0093;學老翁舊遊人不見惆悵洛城東¶
洛陽作云洛陽天子縣金谷石崇郷草色侵官道花¶
枝出菀墻書成休逐客賦罷遂爲即貧賤非吾事西¶
遊思自強¶
春夜皇甫冉宅對酒云流落時相見悲歡共此情興¶
<pb:KR4i0025_SBCK_025-10a>¶
因樽酒洽愁爲故人輕暗滴花垂露斜輝月過城那¶
知横吹曲江外作邊聲¶
安公房問法云流年一日復一日世事何時是了時¶
試向東林問禪伯遣將心地學琉璃¶
髙仲武云張繼貟外累代詞伯積襲&KR0211;箕其於爲文¶
不雕不飾及尔登第秀發當時詩體清逈有道者風¶
如女停襄邑杼農廢汶陽耕使者乗軒去諸侯擁節¶
迎火燎原猶&KR0044;波揺海未平此興深矣¶
繼字懿孫襄州人登天寶進士第大歴末檢校祠部¶
貟外郎分掌財賦於洪州送郄紹&KR0182;河南租庸判官¶
<pb:KR4i0025_SBCK_025-10b>¶
云齊魯傷心地頻年此用兵女停襄邑杼農廢汶陽¶
耕使者乗軺去諸侯擁節迎&KR0055;仁佐君子薄賦䘏黎¶
甿火燎原猶&KR0044;波揺海未平應將否泰理一問魯諸生¶
感懐云調與時人背心將静者論經年帝城&KR0187;不識¶
五侯門¶
伉儷歿於洪州劉長卿&KR0152;張貟外云白簡曽連拜滄¶
州每共思撫存怜稚齒歎逝頋身衰自此辭張劭何¶
由見戴逵獨聞山吏部流涕訪孤兒¶
楓橋夜泊云月落烏啼霜滿天江楓漁火對愁眠姑¶
蘇城外寒山寺夜半鐘聲到客&KR0179;(之無常鐘繼志其/此地有夜半鐘謂)¶
<pb:KR4i0025_SBCK_025-11a>¶
(爲詰病非也/異耳歐陽以)¶
　　張謂¶
負薪老翁往北州北望郷&KR0028;生客愁自言老翁有三¶
子两人巳向黄沙死如今少男新長成明年聞道更¶
徴兵定知此別必零落不及相隨同死生盡將田宅¶
借鄰伍且復仱俜去郷土在生本求多子孫及有誰¶
知更辛苦近傳天子尊武臣強兵直欲静胡塵安邊¶
自合有長䇿何必流離中國人(老翁荅/代北州)¶
送盧舉使河源詩云故人行役向邊州疋馬今朝不¶
少&KR0335;長路&KR0028;山何日盡滿堂&KR0093;管爲君愁¶
<pb:KR4i0025_SBCK_025-11b>¶
同諸公遊雲公禪院云共許尋鷄足誰能惜馬蹄長¶
空浄雲雨斜日半虹蜺簷下千峰轉窓前萬水低㸔¶
花尋逕逺聼鳥入林迷地與喧卑隔人將物我齊不¶
知樵客意何事武陵溪¶
送青龍一公云事佛輕金印勤王度玉&KR0028;不知從樹¶
下還許到人間楚水清蓮浄吳門白日閑聖朝湏助¶
治切莫愛東山¶
&KR0152;護國上人云昔喜三身静今悲萬刼長不應歸北¶
斗多是向西方舍利衆生得袈裟弟子將鼠行殘藥¶
椀蟲網舊䋲床別起千花塔空&KR0335;一草堂支公何處¶
<pb:KR4i0025_SBCK_025-12a>¶
在神理竟茫茫¶
麓山精舍送莫侍御歸寜云何處堪&KR0335;客香林隱翠¶
㣲薜蘿通驛&KR0016;松竹掛朝衣霜引臺烏集風驚塔鴈¶
飛飲茶勝飲酒聊以送相歸¶
乾元中謂以尚書郎出使夏口&KR0198;州牧杜公觴于江¶
城之南湖謂命李白標之嘉名白目爲郎官湖云謂¶
同王徴君湘中有懐云八月洞庭秋瀟湘水北流還¶
家萬里夢爲客五更愁不用開書秩偏冝上酒樓故¶
人京洛客何日復同遊¶
玉清公主挽歌云學鳯年猶少乗龍日尚賖㓜封千¶
<pb:KR4i0025_SBCK_025-12b>¶
户邑忽駕五雲車地接金人㟁山通玉女家秋風何¶
太早吹落禁園花(之女/代宗)¶
謂登天寶二年進士第奉使長沙嘗作長沙風土記¶
云巨唐八葉元聖六載正言待罪湘東¶
商璠云謂代北州老翁荅及湖中對酒行並在物情¶
之外衆人未曽說耳亦何必歷遐逺探古跡然後始¶
爲&KR0115;搜謂湖中對酒行云夜坐不猒湖上月晝游不¶
猒湖上山眼前一罇又長滿心中萬事如等閑主人¶
有黍百餘碩濁醪數斗應不惜即今相對不盡歡別¶
後相思復何益茱茰灣頭歸路賖願君且宿黄翁家¶
<pb:KR4i0025_SBCK_025-13a>¶
風光若此人不醉參差&KR0499;負東園花¶
謂大曆間爲禮部侍郎典七年八年九年貢舉¶
　　梁肅¶
肅字欽之世居陸渾蕭復杜佑交薦辟終右&KR0024;闕崔¶
恭序其文以肅文雖多而無適時之用故以皇甫士¶
安比之¶
肅賛四皓云秦失其鹿豪傑並逐鸞鳳何依白雲深¶
谷英英南山采采紫芝漢以劒起吾誰與歸栖心化¶
元澹泊無爲禮物雖至先生黙而惟彼貞名確不可¶
轉儲皇不安我徳用顯大君是驚惠位是寜四公屈¶
<pb:KR4i0025_SBCK_025-13b>¶
身天下和平弋者何思鴻飛㝠㝠¶
　　柳渾¶
正元中牡丹多渾詩云近来無柰牡丹何數十千錢¶
買一窠今朝始得分明見也共戎葵不校多(雜爼/見酉陽)¶
渾字夷曠不樂拘檢爲正元宰相¶
　　孟雲卿¶
宋郊詩云徘徊宋郊上不見平生親獨立正傷心悲¶
風来孟津大方載群物生死有常倫虎豹不相食哀¶
哉人食人豈知逢世運天道亮云云¶
又云太虛流素月三五何皎明&KR0653;耀侵白日賢愚迷¶
<pb:KR4i0025_SBCK_025-14a>¶
至精四時更變化天道有&KR0220;盈常恐今巳没須㬰復¶
更生¶
雲卿河南人元次山送孟校書往南海云雲卿與次¶
山同州里以辭學相友少次山六七歳聲名滿天下¶
知巳在朝廷及次山之年何事不可勿愛羅浮徃而¶
不歸也¶
雲卿鄴城懐古云朝發箕水&KR0047;將尋北燕路魏家舊¶
城闕寥落無人住伊昔天地屯曺公獨中據群臣將¶
北靣白日忽西暮三臺竟寂寥萬世難長固雄豪安¶
在哉衰草霑霜露崔㟴長河北尚見應劉墓古樹藏¶
<pb:KR4i0025_SBCK_025-14b>¶
龍蛇荒茅伏狐兔永懐故池舘數子章連句逸興驅¶
山河雄辭變雲霧我行覩遺跡精爽如相遇斗酒將¶
酹君悲風白楊樹¶
古挽歌云草草閭巷喧塗車儼成位&KR0115;寂何所須盡¶
我生人意北去路非逺此別終天地臨穴頻撫棺至¶
哀反無淚爾形未衰老爾音猶童稚骨肉安可離皇¶
天若容易房帳即虚張庭宇爲哀吹薤露歌若斯人¶
生盡如&KR0009;¶
別離曲云結髪生別離相思復相保何知日巳乆五¶
變庭中草渺渺天海途悠悠吳江島但懼不出門出¶
<pb:KR4i0025_SBCK_025-15a>¶
門無逺道逺道行既難家貧衣服单嚴風吹積雪晨¶
起鼻何酸人生各有戀豈不懐爾安分明天上日生¶
死誓同歡¶
傷懐醻故友詩云悄悄晨鷄翔浙浙草上霜人生早¶
艱苦壽命恐不長二十學巳成三十名不彰豈無同¶
門友貴賤易中膓驅馬行萬里悠悠過帝郷幸因弦¶
歌末得上君子堂衆樂互喧奏獨余被笙篁坐中無¶
知音安得神洋洋願因髙風起上感白日光¶
古離别云朝日上髙臺離人怨秋草但見萬里天不¶
見萬里道君行本遥逺昔樂誠難保宿昔夢同衾心¶
<pb:KR4i0025_SBCK_025-15b>¶
憂夢顛倒含酸欲謝訴轉轉傷懐抱白髪年巳&KR0055;征¶
行去何早寒暄有時謝顦顇難再好人皆筭年壽死¶
者何曽老少壮無會期水深風浩浩¶
髙仲武云孟君詩祖述沈千運賊中十首又漁獵陳¶
拾遺詞氣傷古怨者之流如虎豹不相食哀哉人食¶
人方於七哀路有飢婦人抱子棄草間則雲卿&KR0055;矣¶
懇雖効之於陳沈纔能昇堂猶未入室然當今古調¶
無出其右者一時之英也余感懇君平生好古著格¶
律門論及譜二篇以攝其體綂¶
雲卿與杜子美元次山最善¶
<pb:KR4i0025_SBCK_025-16a>¶
群物歸大化六龍頺西荒(句/感懐)安知浮雲外日月不¶
運行(句/苦雨)孤兒去慈親孤客䘮主人莫吟辛苦曲此¶
曲誰忍聞可聞不可說去去無期別行人念前程不¶
待參辰没朝亦常苦飢暮亦常苦飢飄飄萬里餘貧¶
賤多是非少年莫逺行逺行多不歸(行/悲哉)右張爲取¶
作主客圖以雲卿爲髙古奥逸主¶
唐詩紀事巻第二十五¶
<pb:KR4i0025_SBCK_025-16b>¶

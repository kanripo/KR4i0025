# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:40.597900
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0198-006唐詩紀事-卷第六.
<pb:KR4i0025_SBCK_006-1a>¶
唐詩紀事卷第六¶
　上官儀　郭正一　喬知之　喬侃¶
　員半千　任希古　蘇味道　杜審言¶
　郭利正　吳少微　富嘉謨　李福業¶
　王適　李崇嗣¶
　　上官儀¶
字㳺韶陜州人工詩其詞綺錯婉媚及貴人効之曰¶
上官體¶
詠雪詩云禁園凝朔氣瑞雪掩晨曦花明棲鳳閣珠¶
散影娥池飄素迎歌上翻花向舞移幸因千里映還¶
<pb:KR4i0025_SBCK_006-1b>¶
繞萬年枝¶
又奉和山夜臨秋詩云殿帳清炎氣輦道合秋陰凄¶
風移漢筑流水入虞琴雲飛送斷鴈月上净踈秋滴¶
瀝露枝響空濛烟壑深¶
又和頴川公秋夜詩云泬寥空色逺芸黄凄序變洞¶
浦落遵鴻長飈送巢鷰千秋流夕景萬&KR0284;含霄轉峻¶
雉聆金祗曾䑓切銀箭(金祗未詳)¶
王昭君云玉關春色晩金河路幾千琴悲桂條上笛¶
怨柳花前霧掩臨粧月風驚入鬢蟬裁書待廻使淚¶
盡白日天(日字未詳)¶
<pb:KR4i0025_SBCK_006-2a>¶
髙宗承貞觀之後天下無事儀獨持國政嘗凌晨入¶
朝巡洛水堤步月徐轡詠詩曰脉脉廣川流驅馬入¶
長洲鵲飛山月曙蟬噪野風秋音韻清亮羣公望之¶
猶神仙焉(右古今/詩話)¶
髙宗即位儀為相麟徳元年坐梁王忠事下獄死武¶
后惡之也儀應詔詩中用影娥池學士時無解其事¶
祭酒令狐徳棻召張柬之等十餘人示此詩東之對¶
云洞冥記漢武帝於望鸖臺西起俯月臺臺下穿影¶
娥池每登臺眺月影入池中使宮人乘舟笑弄月影¶
因名影娥池亦曰眺蟾臺令狐徳棻嘆其博識¶
<pb:KR4i0025_SBCK_006-2b>¶
　　郭正一¶
定州人永隆中平章事武后專國出刺陜州與張楚¶
金元萬頃皆為周興誣殺之¶
和太子納妃公主出降詩云桂宮初服冕蘭掖早升¶
笄禮盛親迎晉聲芳出降齊金龜開瑞鈿寳翟上仙¶
袿轉扇承霄月揚旌照夕蜺¶
　　喬知之¶
知之馮翊人武后時為補闕¶
有緑珠篇云石家金谷重新聲明珠十斛買婷娉昔¶
日可憐君自許此時歌舞得人情君家閨閤不曽関¶
<pb:KR4i0025_SBCK_006-3a>¶
好將歌舞借人看富貴英雄非分理驕奢勢力横相¶
干别君此去終不忍徒勞掩淚傷紅粉百年離別在¶
髙樓一旦紅顔為君盡蓋知之有寵婢曰碧玉知之¶
為之不婚為武承嗣所奪知之以此歌寄之而末句¶
云百年離別在髙樓一旦紅顔為君盡寵者結於衣¶
帶投井而死承嗣見詩大恨知之坐此陷亡¶
沈佺期贈知之古意云盧家少婦鬱金堂海燕雙栖¶
玳瑁梁九月寒砧催下葉十年征戍憶遼陽白狼河¶
北音書斷丹鳳城南秋夜長誰知含愁獨不見使妾¶
明月照流黄¶
<pb:KR4i0025_SBCK_006-3b>¶
通鑑考異云唐曆及本紀殺知之在天授元年據陳¶
子昻別傳云武攸宜討契丹子昻知之為參謀尚在¶
萬嵗通天元年子昻有西還至散闗荅知之詩云昔¶
君事胡馬余得奉戎旃携手同沙塞闗河緬幽燕歎¶
此南歸日猶聞北戍邊是時未罷也疑知之死在神¶
功年後或天授初承嗣銜之至是乃殺之耳¶
　　喬&KR0754;¶
人日登髙云僕本多悲者年來不悟春登髙一逰目¶
始覺栁條新杜陵猶識漢桃源不辨秦蹔若昇雲霧¶
還似出囂塵頼得煙霞氣淹&KR0335;攀桂人¶
<pb:KR4i0025_SBCK_006-4a>¶
沈佺期送喬隨州&KR0754;云結交三十載同逰一萬里情¶
為契闊生心由離別死拜恩前後人從官差池起今¶
尔歸漢東明珠報知已¶
&KR0754;武后時學士預脩三教珠英知之之弟也開元初¶
為兖州都督長安中卒於襄陽以文詞知名¶
　　員半千¶
隴右途中遭非語云趙有兩毛遂魯聞二曽參慈母¶
猶且惑况在行路心冠冕無醜士賄賂成知已名利¶
我所無清濁誰見理弊服空廷春緩帶不着身出逰¶
非懷壁何憂乎忌人正湏自保愛振衣出世塵¶
<pb:KR4i0025_SBCK_006-4b>¶
半千字榮期齊州人嘗事王義方義方曰五百歳一¶
賢者生子冝當之因改今名(始名/餘慶)舉八科皆中累爲¶
洪文館學士睿宗立召爲太子右諭徳表丐骸骨事¶
五君有清白節(與王劇路敬淳石抱中武/后時同爲洪文館學士)¶
　　任希古¶
字敬臣棣州人五歳䘮母七歳問父何以報母父曰¶
揚名顯親可也乃刻志從學年十六刺史崔樞欲舉¶
秀才自以學未廣遯去後舉孝廉虞世南噐其人爲¶
洪文學士終太子舎人¶
奉和太子納妃公主出降詩云帝子陞青陛王姬降¶
<pb:KR4i0025_SBCK_006-5a>¶
紫宸星灮移雜珮月彩薦重輪龍旌翻地杪鳳管颺¶
天濵槐陰浮淺瀬葆吹翼輕塵¶
和長孫秘監伏日苦熱云玉署三時曉金覊五日歸¶
北林開晚徑東閣敞閑扉池鏡分天色雲峰減日輝¶
游鱗映荷聚驚翰遶林飛披襟楊子宅舒嘯仰重闈¶
和東觀羣賢七夕臨泛昆明云秋風始揺落秋水正¶
澄鮮飛眺牽牛渚激賞鏤鯨川㟁珠淪曉魄池灰歛¶
&KR0892;煙泛查分冩漢儀星別架天雲灮波處動月影浪¶
中懸驚鴻絓蒲弋游鯉入莊筌萍葉凝江上菱花似¶
鏡前長林代輕幄細草即芳筵文&KR0160;開翠㶑筆海控¶
<pb:KR4i0025_SBCK_006-5b>¶
清漣不挹蘭罇聖空仰桂舟仙¶
薛元超永徽初為中書舎人薦希古郭正一王義方¶
孟和貞崔融十餘人時論美之¶
　　蘇味道¶
趙州人與里人李嶠號蘇李武后時為相世號模稜手¶
上元云火樹銀花合星橋鐵鎻開暗塵隨馬去明月¶
逐人來逰妓皆濃李行歌盡落梅金吾不惜夜玉漏¶
莫相催¶
詠霧詩曰氤氲超洞壑遥裔匝平疇乍似含龍劒還¶
疑映蜃樓拂林隨雨密度逕帶煙浮方謝公超步終¶
<pb:KR4i0025_SBCK_006-6a>¶
從彦輔遊¶
又詠虹詩曰紆餘帶星渚窈窕架天潯空因壯士見¶
還共美人沉逸照含良玉神灮藻瑞金獨留長劒彩¶
終負昔賢心¶
贈封御史入臺詩云故事惟三獨兹辰對兩闈夕林¶
鳴舞屈春草接芳菲盛府題清槖殊章動繡衣風連¶
臺閣起霜就簡書飛凛凛當朝色行行滿路威唯當¶
擊隼去復覩落鵰歸(舞屈字/未詳)¶
又始背洛城秋郊矚目奉懷臺中諸侍御詩云薄遊¶
忝霜署直指戒氷心荔浦方南紀蘅臯暫北臨山晴¶
<pb:KR4i0025_SBCK_006-6b>¶
闗塞斷川暮廣城隂場圃通圭甸溝塍礙石林野童¶
永捃拾田叟去謳吟蟋蟀秋風起蒹葭晩露深帝城¶
猶鬱鬱征傳幾駸駸廻憶披書地勞歌謝所欽¶
　　杜審言¶
和李大夫嗣真奉使存撫河東云六位乾坤動三微¶
歴數遷謳歌移火徳圖䜟在金天子月開階統房星¶
受命年禎符龍馬出寳籙鳳凰傳地即交風雨都仍¶
卜澗瀍明堂惟御極清廟乃尊先不宰神功運無私¶
大象懸八荒平物土四海接人煙已属羣生泰猶言¶
至道偏璽書傍問俗旌節近推賢秩比司空位官臨¶
<pb:KR4i0025_SBCK_006-7a>¶
御史員推詞執刀筆直諌下樓船國有大臣噐朝加¶
小㑹筵將行備禮樂送別仰神仙城闕周京轉闗河¶
陜服連稍觀汾水曲俄指絳臺前姑射聊長望平陽¶
遂宛然舜耕餘草木禹鑿舊山川昔出諸侯争無何¶
覇業全中軍掃戰敵外府絶兵權隠隠帝鄉逺瞻瞻¶
肅命䖍西河偃風俗東壁挂星躔井邑枌榆社陵園¶
松栢田榮灮朝掩代佳氣曉侵燕雨霈鴻私滌風行¶
睿㫖宣惸&KR0276;訪疾苦屠釣採貞堅人樂逢刑措時康¶
洽賞延賜踰秦氏給恩倍漢家錢擁傳咸翹首稱觴¶
競比肩拜迎彌道路舞詠溢郊𨞬殺氣西衡白窮隂¶
<pb:KR4i0025_SBCK_006-7b>¶
北土𤣥飛霜遥度海殘月逈臨邊緬邈朝廷問周流¶
朔塞旋興來探鳥䇿俊發抱龍泉學揔三千卷文傾¶
三百篇澄清得使者作頌有人焉未以崇班閡而云¶
勝託捐偉材何磊落陋質幾翩翾江海寧為讓巴渝¶
輙自牽一聞歌聖道助曲荷陶甄(諸侯争勝/托&KR0162;未詳)¶
和韋承慶過義陽公山㽵池五首¶
野興城中發朝英物外求情懸朱紱望契動赤城逰¶
海鷰巢書閣山鷄舞畫樓雨餘清晚夏共坐北巗幽¶
逕轉危峰逼橋斜缺㟁妨玉泉移酒味石髓換花香¶
綰霧青條弱牽風紫蔓長猶言行樂少别向後池塘¶
<pb:KR4i0025_SBCK_006-8a>¶
携琴遶碧沙搖筆弄青霞杜若幽庭草芙蓉曲沼花¶
宴遊成㸃客形勝得仙家往往&KR0335;仙步登攀日易斜¶
攅石當軒倚懸泉度牖飛鹿麛衝妓席鶴子曵童衣¶
園菓嘗難遍池蓮摘未稀巻簾先待月應在醉中歸¶
賞翫竒他日髙深愛此時池為八水背峰作九山疑¶
池静魚偏逸人閑鳥欲欺青溪留別興别與白雲期¶
贈崔融詩云十年俱薄宦萬里各他方雲天斷書札¶
風土異炎凉太息幽蘭紫勞歌竒樹黄日疑懷叔度¶
夜似憶真長北使從江表東歸在洛陽相逢慰疇昔¶
相對叙存亡草深窮巷毁竹盡故園荒雅節君彌固¶
<pb:KR4i0025_SBCK_006-8b>¶
衰顔余自傷人事盈虛故交游寵辱妨雀羅争去翟¶
鸖氅更尋王思極歡娱至明情詎可忘速騎追佳賞¶
城中及路傍琴樽横宴席巗冶卧詞場三川宿雨霽¶
四月晩花芳復此開懸榻寧唯入後堂興酣鴝鵒舞¶
言念鳳凰翔高選俄遷職嚴程巳飭裝撫躬衘道義¶
携手戀輝灮玉振先推美金銘舊所防勿嗟離别易¶
行役共時康¶
贈蘇味道詩云北地寒應苦南庭戍不歸邊聲亂羗¶
笛朔氣巻戎衣雨雪闗山暗風霜草木稀胡兵戰欲¶
盡漢卒尚重圍雪浄妖星落秋深塞馬肥據鞍雄劒¶
<pb:KR4i0025_SBCK_006-9a>¶
動挣筆羽書飛輿駕還京邑朋遊滿帝畿方期來獻¶
凱歌舞共春輝¶
蓬萊三殿侍宴奉勑詠終南山應制詩云北斗掛城¶
邊南山倚殿前雲標金闕逈樹杪玉堂懸半&KR0656;通佳¶
氣中峰繞瑞煙小臣持獻壽長此戴高天¶
子美贈閭丘師詩云吾祖詩冠古同年䝉主恩謂審¶
言以詩閭丘均以字同侍武后也¶
審言字必簡襄州人初貶吉州司户與同僚不叶司¶
馬周季重司户郭若訥誣以罪繫獄審言子并年十¶
三因季重酢讌懷刃刺之季重臨死曰吾不如審言¶
<pb:KR4i0025_SBCK_006-9b>¶
有孝子若訥誤我亦焉避害審言因此免官還東郭¶
則天召將用之問曰卿喜否審言舞蹈謝恩因作懽¶
喜笑授著作郎神龍初坐交通張易之流峰州入爲¶
修文館學士卒將死謂宋之問武平一曰吾在久壓¶
公等今且死固大慰但恨不見替人云與李喬崔融¶
蘇味道爲文章四友審言卒李嶠巳下請加命時武¶
平一爲表云審言譽鬱中朝文髙前列是以升榮粉¶
署擢秀蘭臺徃以微瑕久從逺謫陛下膺圖玉扆下¶
制金門收賈&KR0105;於長沙返蔡邕於左校審言獲登文¶
館預奉属車未獻長卿之辭&KR0205;啟元瑜之悼臣等積¶
<pb:KR4i0025_SBCK_006-10a>¶
薪増愧焚芝盈感伏乞恩加朱紱寵及幽泉假飾終¶
之儀舉哀榮之典庶弊帷莫棄墜履無遺乃贈著作¶
郎制曰漢覃恩祐方慶於同時漳浦㽸痾忽歸於厚¶
夜蒿里修文之地永閟音徽蓬山著作之曹宜加寵¶
數(開階統漢單/字俱未詳)¶
　　郭利正¶
上元云九陌連燈影千門慶月華傾城出寳騎匝路¶
轉香車爛熳唯愁曉周遊不問家更逢清管發處處¶
落梅花¶
　　吳少微¶
<pb:KR4i0025_SBCK_006-10b>¶
少微和崔日用游開元寺詩云左憲多材雄故人尤¶
鷙鶚護贈單于使休軺太原郭館次厭煩歊清懷尋¶
寂寞西縁十里餘北上開花閣初入雲樹間冥䝉未¶
昭廓漸出欄榥外萬里秋景焯嵗晏風落山天寒水¶
歸壑覽物頌幽景三乗動𤣥鑰但敷利解言永用忘¶
昬著¶
少微新安人與富嘉謨齊名友善進士擢第累授晉¶
陽尉與富嘉謨並拜監察御史時卧疾聞嘉謨亡號¶
哭賦詩曰維三月癸丑河南富嘉謨卒予時寢疾於¶
洛陽北里聞之投枕而起淚霑乎袵席匍匐於寢門¶
<pb:KR4i0025_SBCK_006-11a>¶
之外病不能哭仰天而呼曰天乎天乎俾予曷所朋¶
曷可得而見乎賦詩曰吾友適不死於戱社稷臣直¶
禄非造利長懷大庇人乃通承明籍遇比敦牂春藥¶
厲其可畏皇穹故匪仁疇昔與夫子孰云異天倫同¶
病一相失茫茫不重陳子之文章在其殆尼父新皷¶
興斡河岳貞詞毒&KR0017;神可悲不可朽車輤沒荒榛聖¶
主賢為寳吁兹大國貧詞人莫不歎美既而病亟歎¶
曰生死人之大分何恨焉然官職十分未作其一乃¶
至是耶慷慨而終¶
少微為并州長史張仁亶進九鼎銘表其畧曰鼎者¶
<pb:KR4i0025_SBCK_006-11b>¶
夏后氏作羣牧貢金逺方圖物備諸山澤以禦魑魅¶
厥後嗣徳昬亂鼎遷于啇夏之寳也杞不足徵殷既¶
有之又患失之周徳休明神寳不墜百代可繼伏惟¶
陛下灮大而當之若乃崇貴之噐金玉之鼎鎔首山¶
發睢上列太廟序明堂克明靈命以奉上帝非愚臣¶
所敢議也¶
　　富嘉謨¶
明氷篇云北陸蒼茫河海凝南山䦨干晝夜氷素彩¶
峨峨明月升深山窮谷不自見安知採斵備嘉薦隂¶
房固沍掩寒扇陽春二月朝始暾春灮潭沲度千門¶
<pb:KR4i0025_SBCK_006-12a>¶
明氷時出御至尊彤庭赫赫九儀備腰玉煌煌千官¶
事明氷畢嵗周在位憶昔沙朔寒風漲崐崘長河氷¶
始壯漫汗崚嶒積亭障嗈嗈鳴鴈江上來禁苑池臺¶
氷復開揺青涵緑映樓臺豳歌七月王風始鑿氷藏¶
用昭物軌四時不忒千萬祀¶
嘉謨武功人長安中為晉陽尉吳少微者亦尉晉陽¶
有魏倚谷者為太原主簿時稱北京三傑時天下文¶
章尚徐&KR0067;浮俚不競嘉謨少微本經術雅厚雄邁人¶
争慕之號吳富體嘉謨終於右臺監察御史張説論¶
其文曰如孤峰絶㟁壁立萬仞濃雲鬱興震雷俱發¶
<pb:KR4i0025_SBCK_006-12b>¶
誠可畏也若施於廊廟駭矣¶
　　李福業¶
嶺外守嵗詩云冬去更籌盡春隨斗柄迴寒暄一夜¶
隔客鬢兩年催¶
福業調露二年登第後為御史五王誅二張亦與謀¶
及誅¶
　　王適¶
幽州人終雍州司功參軍¶
詠江濵梅云忽見寒梅樹開花漢水濵不知春色早¶
疑是弄珠人¶
<pb:KR4i0025_SBCK_006-13a>¶
陳子昻別傳云幽人王適見感遇詩曰是必為海内¶
文宗矣¶
蜀中言懷云獨坐年將暮常懷志不通有時湏問影¶
無事則書空弃置如天外平生似夣中蓬心猶是客¶
華髮欲成翁跡滯魂逾窘情&KR0446;路轉窮別離同夜月¶
愁畏隔秋風老少悲顔叟&KR0313;虛悟翟公時來不可問¶
何用求童䝉¶
　　李崇嗣¶
寒食絶句云普天皆滅焰匝地盡藏煙不知何處火¶
來向客心燃¶
<pb:KR4i0025_SBCK_006-13b>¶
覽鏡云嵗去紅顔盡愁來白髪新今朝開鏡匣疑是¶
逢故人¶
獨愁云聞道成都酒無錢亦可求不知將幾許銷得¶
北來愁¶
陳子昻題李三書齋云灼灼青春仲悠悠白日昇聲¶
容何足恃榮吝坐相矜願與金庭㑹將待玉書徴還¶
丹應有術煙駕共君乗¶
又別李參軍詩云&KR0076;望如朝夕寧嗟蜀道行¶
又酬李參軍旅館見贈云昨夜銀河半星文犯遙漢¶
今朝紫氣新物色果逢真君從天上落乃是地僊人¶
<pb:KR4i0025_SBCK_006-14a>¶
白璧疑寃楚烏裘似入秦摧藏多古意歴覽備艱辛¶
樂廣雲雖覩夷吾風未春鳳歌空有問龍性詎能馴¶
寳劒終應出驪珠㑹見珍未及馮公老何驚孺子貧¶
青雲儻可致北海憶孫賔皆與福業酬唱也¶
沈佺期黄口讃序云聖暦中有勑東觀修書黄口飛¶
落鈆槧間奉宸主簿李崇嗣命采花哺之河東薛曜¶
邀余為讃¶
唐詩紀事卷第六¶
<pb:KR4i0025_SBCK_006-14b>¶

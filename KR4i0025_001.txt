# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:40.387487
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0198-001唐詩紀事-卷第一.
<pb:KR4i0025_SBCK_001-1a>¶
唐詩紀事巻第一　錢塘　洪楩　校¶
　　太宗　高宗　中宗¶
帝京篇序云余以萬機之暇遊息藝文觀列代之皇¶
王考當時之行事軒昊舜禹之上信無間然矣至於¶
秦皇周穆漢武魏明峻宇雕墻窮侈極麗征税殫於¶
宇宙轍跡徧於天下九域無以稱其求江海不能贍¶
其欲覆亡㒹沛不亦宜乎余追蹤百王之末馳心千¶
載之下慷慨懐古想彼哲人庻以堯舜之風蕩秦漢¶
之弊用咸英之曲變爛漫之音求之人情不爲難矣¶
故觀文教於六經閲武功於七德臺榭取其避燥濕¶
<pb:KR4i0025_SBCK_001-1b>¶
金石尚其諧人神皆節之於中和不係之於淫放故¶
溝洫可恱何必江海之濵乎麟閣可翫何必山陵之¶
間乎忠良可接何必海上神仙乎豐鎬可游何必瑶¶
池之上乎釋實求華以人從欲亂於大道君子耻之¶
故述帝京篇以明雅志云爾¶
秦川惟帝宅凾谷壯皇居綺殿千尋起離宫百雉餘¶
連甍遥接漢飛觀逈凌虚雲日隱層闕風煙出綺䟽(其/一)¶
巖廊罷機務崇文聊駐輦玉匣啓龍圖金繩披鳳篆¶
韋編斷仍續縹帙舒還卷對此乃淹留欹案觀墳典(其/二)¶
移歩出詞林停輿欣載宴琱&KR0211;冩明月駿馬疑流電¶
<pb:KR4i0025_SBCK_001-2a>¶
驚鴈落虚弦啼猿悲急箭閲賞誠多矣於兹乃忘倦(其/三)¶
鳴笳臨樂舘眺聽歡芳節急管韻朱絃長歌凝白雪¶
威鳳肅來下玄鶴分成列去兹鄭衛聲雅音方可恱(其/四)¶
芳辰追逸趣禁苑信多竒橋形通漢上峰𫝑接雲危¶
煙霞交𨼆映花鳥自參差何如肆轍跡萬里賞瑶池(其/五)¶
飛盖去芳園蘭橈遊翠渚萍間日彩亂荷處香風舉¶
桂楫滿中川絃歌振長嶼豈獨汾河曲方爲歡宴所(其/六)¶
日落䨇闕昏廻輿九重暮長煙散初碧皎月澄輕素¶
褰幌翫琴書開軒引雲霧銀漢耿層閣清風揺玉樹(其/七)¶
歡樂難再遇芳晨良可惜玉酒溢雲罍蘭肴陳綺席¶
<pb:KR4i0025_SBCK_001-2b>¶
千鐘合堯禹百獸諧金石得志重寸隂忘懐輕尺璧(其/八)¶
建章歡賞夕二八盡妖妍羅綺昭陽殿芬芳玳瑁筵珮¶
移星正動扇掩月初圎無勞上玄圃即此對神仙(其/九)¶
以兹逰觀極悠然獨長想披卷覽前蹤撫躬尋既徃¶
望古茅茨約曠今蘭殿廣入道慮高危虚心誡盈蕩¶
奉天竭誠敬臨民思惠養納善察忠諫明科慎刑賞¶
六五誠難繼四三非易仰庻待淳化敷方嗣云亭響(其/十)¶
帝製帝京篇命李百藥並作既上詔曰卿何身老而¶
才之壯齒宿而意之新乎¶
正月臨朝云條風開獻節&KR0069;律動初陽百蠻奉遐書¶
<pb:KR4i0025_SBCK_001-3a>¶
萬國朝未央雖無舜禹跡幸欣天地康車&KR0100;同八表¶
書文混四方赫奕儼冠盖紛綸盛服章羽旌飛馳道¶
鐘鼓震脩廊組練暉霞色霜㦸照朝灮晨宵懐至理¶
終愧撫遐荒¶
秋日垂清光賜房元齡詩曰秋露凝高堂朝光上翠¶
微參差麗䨇闕照耀滿重闈仙馭隨輪轉靈烏帶影¶
飛臨波無定彩入隙有圓暉還當葵藿志傾葉自相依¶
賦得白日傍西山詩曰紅輪不暫駐烏飛豈復停岑¶
霞漸漸落溪隂寸寸生藿葉隨光轉葵心逐照傾晚¶
煙含樹色棲鳥雜流聲¶
<pb:KR4i0025_SBCK_001-3b>¶
賦得花庭霧詩云蘭氣巳薰宫新蘂半粧叢色含輕¶
重霧香引去來風拂樹濃舒碧蘩花薄蔽紅還當雜¶
行雨髣髴𨼆遥空¶
詠小山詩云近谷文縈蘂遥峰對出蓮徑細無全磴¶
松小未含煙¶
弱柳鳴秋蟬詩云散影玉階柳含翠𨼆鳴蟬微形藏¶
葉&KR0187;亂響出風前¶
早鴈出雲鳴詩云初秋玉露清早鴈出雲鳴隔雲時¶
亂影因風乍含聲¶
秋日翠微宫詩曰秋光凝翠嶺凉吹肅離宫荷踈一¶
<pb:KR4i0025_SBCK_001-4a>¶
蓋缺樹冷半帷空側陣移鴻影圓花釘菊叢攄懐俗¶
塵外高眺白雲中¶
春日望海詩云披襟眺滄海慿軾翫春芳積流横地¶
軸䟽𣲖引天潢仙氣凝三嶺和風散八荒拂曉雲布¶
色穿浪日舒光照㟁花分彩迷雲鴈斷行懐卑運深¶
廣持滿守靈長有形非易測無源詎可量洪濤經變¶
野翠島屢成桒之罘思漢帝碣石想秦皇霓裳非本¶
意端拱且圖王¶
召侍臣賜宴守歳云四時運&KR0069;琯一夕變冬春送寒¶
餘雪盡迎歳早梅新¶
<pb:KR4i0025_SBCK_001-4b>¶
洛水云春蒐馳駿骨緫轡俯長河霞處流縈錦風前¶
𣻌卷羅水花飜照樹隄蘭倒挿波豈必汾隂曲秋雲¶
發棹歌¶
冬日臨昆明池詩云石鯨分玉溜刼燼隱平沙柳影¶
水無葉梅心凍有花寒野凝朝露霜天散夕霞歡情¶
猶未極落景遽西斜¶
賦得浮橋詩云岸曲非千里橋斜異九星暫低逢輦¶
度還高值浪驚水搖文鷁動纜轉錦花縈逺近隨輪¶
影輕重應人行¶
入潼闗詩云崤函稱地險襟帯壯兩京霜峰直臨道¶
<pb:KR4i0025_SBCK_001-5a>¶
氷河曲遶城古木參差影寒猿斷續聲冠蓋徃來合¶
風塵朝夕驚高談先馬渡偽曉預鷄鳴弃繻懐遠志¶
封&KR0378;負壯情别有真人氣安知名不名¶
春日玄武門宴群臣詩云韶光開令序淑氣動芳年¶
駐輦華林側高宴栢梁前紫庭文珮滿丹墀衮紱連¶
九夷簉瑶席五狄列瓊筵娱賔歌湛露廣樂奏鈞天¶
盈樽浮緑醑雅曲韻朱絃粤余君萬國還慙撫八埏¶
庻㡬保正固虚巳厲求賢¶
又置酒坐飛閣詩云高軒臨碧渚飛簷逈駕空餘花¶
攅漏檻殘柳散雕櫳㟁菊初含蘂園梨始帶紅却慮¶
<pb:KR4i0025_SBCK_001-5b>¶
崐山暗不共盡杯中¶
冬宵各爲四韻詩云雕宫靜龍漏綺閣宴公侯珠簾¶
燭&KR0395;動繡柱月光浮塵起將歌發風停與管遒𤨏池¶
任多士端扆竟何憂¶
尚書詩云崇文時駐歩東觀還停輦輟膳玩三墳輝¶
燈披五典寒心覩肉林飛目㸔沉湎縱情昬主多克¶
巳　明君鮮㓕身資累惡成名猶積善既承百王末¶
戰兢隨歳轉¶
詠司馬彪續漢志詩云二儀初創象三才乃分位非¶
惟樹司牧固亦垂文字綿代更膺期芳圖無輟記炎¶
<pb:KR4i0025_SBCK_001-6a>¶
漢承君道英謨纂神噐濳龍既可躍術兎奚難致前¶
史殫妙詞後昆沉雅思書言揚盛跡補闕興洪志川¶
谷猶舊涂郡國開新意梅山未覺杇榖水誰云異車¶
服隨名表文物因時置鳳㦸翼康衢鑾輿揔柔轡清¶
濁必能澄洪纎幸無棄觀儀不失序遵禮方由事政¶
宣竹律和時平玉條備文囿雕竒彩藝門藴深致雲¶
飛星共流風揚月兼至𩔖禋遵令典壇壝資良地五¶
勝竟無違百司誠有庇我皇承暇景談叢引衆祕討¶
論窮義府㸔覈披經笥大辯良難仰小學終先匱聞¶
道諒知榮含毫孰忘愧¶
<pb:KR4i0025_SBCK_001-6b>¶
出獵詩云楚王雲夢澤漢帝長揚宫若時因農暇閲¶
武出轘嵩三駈陳銳卒七萃列材雄寒野霜氛白平¶
原燒火紅琱戈夏服箭羽騎綠沉&KR0211;佈獸潜幽壑驚¶
禽散翠空長煙晦落景灌木偃嚴風所爲除民瘼非¶
是恱林叢¶
冬狩詩云烈烈寒風起慘慘飛雲浮霜濃凝廣隰氷¶
厚結清流金鞍多上苑玉勒騁平疇旌旗四望吞罝羅¶
一靣求楚踣争兕殪秦亡觧鹿愁獸忙投宻樹鴻驚¶
起礫洲騎歛原塵静戈廻嶺日收心非洛汭逸意在¶
渭濵㳺禽荒非所樂撫轡更招憂¶
<pb:KR4i0025_SBCK_001-7a>¶
李詩云玉衡流桂圃成蹊正可尋鸚啼緑葉外蝶戯¶
晩花心麗景光朝彩輕煙散夕隂暫頼暉章側還眺¶
靈山林¶
賦得櫻桃詩春爲韻云華林滿芳景洛陽徧陽春朱¶
顔含逺日翠色影長津喬柯轉嬌鳥低枝映美人昔¶
作園中實今來席上珍¶
春池柳詩年柳變池臺隋堤曲直廻逐浪&KR0093;隂去迎¶
風帯影來踈枝一鳥哢半翠㡬眉開瑩雪臨春㟁參¶
差間早梅¶
臨池柳詩云岸曲&KR0093;隂聚波移帯影踈還將眉&KR0187;翠¶
<pb:KR4i0025_SBCK_001-7b>¶
來就鏡中舒¶
竹詩云貞條彰曲砌翠葉負寒霜拂牖分寒影臨池¶
待鳳翔¶
詠飮馬詩云駿骨飲長涇奔流灑絡纓細紋連噴聚¶
亂荇遶蹄縈水光鞍上側馬影溜中横飜似天池裏¶
騰波龍種生¶
帝甞作宫體詩使虞世南賡和世&KR0047;曰聖作誠工然¶
體非雅正上有所好下必有甚臣恐此詩一傳天下¶
風靡不敢奉詔帝曰朕試卿尔後帝爲詩一篇述古¶
興亡既而嘆曰鍾子期死伯牙不復皷琴朕此詩何¶
<pb:KR4i0025_SBCK_001-8a>¶
所示耶敕禇遂良即世南靈坐焚之¶
正觀六年九月帝幸慶善宫帝生時故宅也因與貴¶
臣宴賦詩起居&KR0048;請平宫商被之管絃命曰功成慶¶
善樂使童子八佾爲九功之舞大宴㑹與破陣舞偕¶
奏於庭¶
正觀二十年秋帝幸靈州破薛延陁時廻紇諸部遣¶
使入貢乞置官司上爲詩序其事曰雪耻酬百王除¶
㓙報千古公卿請勒石於靈州從之¶
　　　高宗¶
九月九日云端居臨玉扆初律啓金商鳳闕澄秋色¶
<pb:KR4i0025_SBCK_001-8b>¶
龍闈引夕凉野静山氣歛林踈風露長砌蘭𧇊半影¶
巖桂發全香滿蓋荷彫翠圓花菊散黄揮鞭争電烈¶
飛羽亂星&KR0653;栁空穿石碎弓虚側月張怯猿啼落岫¶
驚鴈斷分行斜輪低夕影歸斾擁通莊¶
七夕宴玄圃云羽蓋飛天漢鳳駕越層巒俱歎三秋¶
阻共叙一宵歡璜𧇊夜月落靨碎曉星殘誰能重操¶
杼纎手濯清瀾¶
又云霓裳轉雲路鳳駕儼天潢𧇊星凋夜靨殘月落¶
朝璜促歎今夕促長離别後長輕梭聊駐織掩淚獨¶
悲傷¶
<pb:KR4i0025_SBCK_001-9a>¶
過温湯詩温渚停仙蹕豐郊駐曉旌路曲回輪影巖¶
虚傳漏聲暖溜驚湍駛寒空碧霧輕林黄踈葉下野¶
白曙霜明眺聽良無巳煙霞斷續生¶
太子納妃太平公主出降詩云龍樓&KR0653;曙景魯館啓¶
朝扉艷日濃粧影低星降婺輝玉庭浮瑞色銀牓藻¶
祥徽雲轉花縈蓋霞飄葉綴旗¶
雕軒回翠陌寳駕歸丹殿鳴珠珮曉衣鏤璧輪初扇¶
華冠列綺筵蘭醑申芳宴環階鳳樂陳玳席珍羞薦¶
蝶舞䄂香新歌分落素塵歡凝歡懿戚慶叶慶初姻¶
暑闌炎氣息凉早吹踈蘋方期六合㤗共賞萬年春¶
<pb:KR4i0025_SBCK_001-9b>¶
太平公主武后所生后愛之傾諸女帝擇薛紹尚之¶
假萬年縣爲婚館門隘不能容翟車有司毁垣以入¶
自興安門設燎相屬道樾爲枯當時群臣劉禕之詩¶
云夢梓&KR0653;青陛穠桃藹紫宫元萬頃云离元應春夕¶
帝子降秋期任奉古云帝子升青陛王姬降紫宸郭¶
正一云桂宫初服冕蘭掖早升笄皆納妃出降之意也¶
　　　中宗¶
立春日游苑迎春云神臯福地三秦邑玉臺金闕九¶
仙家寒氷猶戀甘泉樹淑景催臨建始花綵蝶黄鶯¶
未歌舞梅香柳色巳矜誇迎春正啓流霞席蹔囑曦¶
<pb:KR4i0025_SBCK_001-10a>¶
輪勿遽斜¶
九月九日幸臨渭亭登高作云九日正乗秋三杯興¶
巳周泛桂迎罇滿吹花向酒浮長房茰早熟彭澤菊¶
初収何藉龍沙上方得恣淹留(得秋/字)時景龍三年也¶
御製序云陶潜盈把既浮九醖之觀畢卓持螯湏盡¶
一生之興人題四韻同賦五言其最後成罰之引滿¶
韋安石得枝字云金風飄菊蘂玉露泫茰枝¶
蘇瓌得暉字云恩深荅効淺留醉奉宸暉¶
李嶠得歡字云令節三秋晚重陽九日歡¶
蕭至忠得餘字云寵極茰房遍恩深菊酎餘¶
<pb:KR4i0025_SBCK_001-10b>¶
竇希玠得明字云九晨陪聖膳萬歲奉承明¶
韋嗣立得深字云願陪歡樂事長與歲時深¶
李逈秀得風字云霽雲開晚日仙藻麗秋風¶
趙彦伯得花字云簮挂丹茰蘂杯&KR0636;紫菊花¶
楊廉得亭字云逺日瞰秦埛重陽坐灞亭¶
岑羲得涘字云爰豫矚秦埛昇高臨灞涘¶
盧藏用得開字云茰依珮裏發菊向酒邊開¶
李咸得直字云菊黄迎酒泛松翠凌霜直¶
閻朝隱得筵字云簮紱趨皇極笙歌接御筵¶
沈佺期得長字云臣歡重九慶日月奉天長¶
<pb:KR4i0025_SBCK_001-11a>¶
薛稷得曆字云願陪九九辰長奉千千曆¶
蘇頲得時字云年數登高日延齡命賞時¶
李乂得濃字云捧篋茰香遍稱觴菊氣濃¶
馬懐素得酒字云蘭將葉布席菊用香浮酒¶
陸景初得臣字云登高識漢苑問道侍軒臣¶
韋元旦得月字云雲物開千里天行乗九月¶
李適得高字云禁苑秋&KR0653;入宸遊霽色高¶
鄭南金得日字云風起韻虞絃雲開吐堯日¶
于經野得樽字云桂筵羅玉俎菊醴溢芳樽¶
盧懐慎得還字云鶴似聞琴至人疑宴鎬還¶
<pb:KR4i0025_SBCK_001-11b>¶
是宴也韋安石蘇瓌詩先成于經野盧懐慎最後成¶
罰酒¶
幸秦始皇陵賦詩云眷言君失德驪邑想秦餘政煩¶
方攺篆愚俗乃焚書阿房乆已㓕閣道遂成墟欲厭¶
東南氣飜傷掩鮑車¶
十月帝誕辰内殿宴群臣聮句云潤色鴻業寄賢才¶
(宗楚/帝云)叨居右弼貴鹽梅(李嶠)運籌帷幄荷時來(客)¶
職掌圖籍濫蓬萊(劉憲)兩司謬沗謝鍾裴(崔湜)禮樂¶
銓管効塵埃(趙彦/鄭愔)陳師振旅青九垓(昭)忻承顧問¶
侍天杯(李適)衘恩獻壽栢梁臺(蘇頲)黄縑青簡奉康¶
<pb:KR4i0025_SBCK_001-12a>¶
哉(盧蔵/用)鯫生侍從忝王枚(馬/李乂)右掖司言實不才(懐)¶
(朱之/素)宗伯秩禮天地開(薛稷)帝歌難續仰昭回(問)微¶
臣捧日變寒&KR0069;遠慙班左愧遊陪(婕妤/上官)帝謂侍臣曰¶
今天下無事朝野多歡欲與卿等詞人時賦詩宴樂¶
可識朕意不湏惜醉大學士李嶠宗楚客等跪奏曰¶
臣等多幸同遇昌期謬以不才䇿名文館思勵駑杇¶
庻禆河嶽既陪天歡不敢不醉此後每遊別殿幸離¶
宫駐蹕芳苑鳴笳仙禁或戚里宸筵王門巹席無不¶
畢從¶
長寧公主韋庻人所生下嫁楊慎交制曰駙馬都尉¶
<pb:KR4i0025_SBCK_001-12b>¶
楊慎交分榮戚里藉寵公門恭肅著於立身恪勤効¶
於從政鳳凰樓上宛符琴瑟之歡烏鵲橋前載恊松¶
蘿之契冝分覃茅土式廣山河造第東都府財㡬竭¶
又取西京高士廉第左金吾衛廢營合爲宅作三重¶
樓築山浚池帝及后數臨幸置酒賦詩群臣属和故¶
李嶠長寧公主東荘侍宴詩其末云承恩咸巳醉戀¶
賞未還鑣崔湜云席臨天女貴杯接近臣歡李適云¶
願奉瑶池駕千春侍德音李乂云地出東郊廻日馭¶
城臨南斗度雲車徐元伯云鳳扆憐簫曲鸞閨念掌¶
珍¶
<pb:KR4i0025_SBCK_001-13a>¶
公主之生也帝誕日而公主滿月李嶠詩云神龍見¶
象日仙鳳養雛年大寳來天正明珠對月圓祚延金¶
篋裏歌奏玉箱前今日冝孫慶還叅祝聖篇¶
登驪山高頂詩云四郊秦漢國八水帝王都閶闔雄¶
里閈城闕壯規模貫渭稱天邑含&KR0302;實奥區金門披¶
玉館因此識黄圖帝自題序末云人題四韻後罰三¶
盃日暮成者五六人餘皆罰酒¶
劉憲詩云驪阜鎮皇都鑾遊眺八區原隰旌門裏風¶
雲扆坐隅直城如斗柄官樹似星榆從臣詞賦末濫¶
得上天衢¶
<pb:KR4i0025_SBCK_001-13b>¶
蘇頲云仙蹕御層氛高高積翠分巖聲中谷應天語¶
半空聞豊樹連黄道秦關入紫雲聖圖恢㝢縣歌賦¶
小横汾¶
武平一云鑾輿上碧天翠帟拖晴煙絶崿紆仙逕層¶
巗敞御筵雲披丹鳳闕日下黑龍川更覩南薰奏流¶
聲入管絃¶
景龍四年正月五日移仗蓬萊宫御大明殿㑹吐蕃¶
騎馬之戯因重爲栢梁體連句¶
帝曰大明御㝢臨萬方(皇后/曰)顧慙内政翊陶唐(長寧/公主曰)¶
鸞鳴鳳舞向平陽(安樂公/主曰)秦樓魯館沭恩光(太平公/主曰)¶
<pb:KR4i0025_SBCK_001-14a>¶
無心爲子輙求郎(温王重/茂曰)雄才七歩謝陳王(昭容上/官曰)¶
當熊讓輦愧前芳(吏部侍郎/崔湜曰)再司銓管恩可忘(著作/郎鄭)¶
(愔/曰)文江學海恩濟航(考功員外郎/武平一曰)萬邦考績臣所詳¶
(著作郎/朝𨼆曰)著作不休出中膓時上疑御史大夫竇從¶
一將作大匠宗晉卿素不属文未即令續二人固請¶
許之從一曰權豪屏跡肅嚴霜晉卿曰鑄𪔂開嶽造¶
明堂此外遺忘時吐蕃舍人明&KR0662;獵請令授筆與之¶
曰玉醴由來獻壽觴上大恱賜與衣服¶
唐詩紀事卷第一¶
<pb:KR4i0025_SBCK_001-14b>¶

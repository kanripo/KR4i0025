# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:42.848559
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 54
#+PROPERTY: FILE SB04n0198-054唐詩紀事-卷第五十四.
<pb:KR4i0025_SBCK_054-1a>¶
唐詩紀事卷第五十四¶
　韋表㣲　羅引信　高崇文¶
　王智興　劉綺莊　馬戴¶
　孟遲　&KR0047;卓　鄭顥¶
　李群玉　温庭筠　周繇¶
　　韋表微¶
表微字子明韋皐鎮西川王緯司空曙獨孤良弼裴¶
說居幕府厚相推挹以表微比衛玠自以不能及也¶
遷中書舎人敬嘗語左右欲相二韋會崩(事表㣲/處厚以父)¶
池州夫子廟麟臺碑銘曰二儀旣閉三象乃乖聖道¶
<pb:KR4i0025_SBCK_054-1b>¶
埋鬱人心不開上無文武下有定哀吁嗟麟兮孰爲¶
來哉周雖不綱孔實嗣聖詩書旣刪禮樂太定勸善¶
懲惡姦邪乃正吁嗟麟兮克昭符命聖道時君化行¶
位尊茍或乖戾身窮道存於昭魯邑栖遑孔門吁嗟¶
麟&KR0006;孰知其仁運極數殘德至時否楚國䆮廣𥘿封¶
益侈墻仞迫阨﨑嶇闕里吁嗟麟兮靡有攸止世治¶
則麟世亂則麏出非其時麋鹿同群孔不自聖麟不¶
自祥吁嗟麟兮天何所亡¶
　　羅引信¶
柳詩云粧㸃青春更有誰青春常許占先知亞夫營¶
<pb:KR4i0025_SBCK_054-2a>¶
畔風輕處元亮門前日暖遲花宻苑如飄六出葉繁¶
何惜借䨇眉交情别緒論多少好向仁人贈一枝¶
詠白菊云雖&KR0013;風霜競欲催皎然顔色不低摧巳疑¶
素手能粧岀又似金錢未染來香散自宜飄渌酒葉¶
交仍得䕃蒼苔尋思閉戸中霄見應認寒䆫雪一堆¶
弘信字德孚魏州人爲魏博節度使¶
　　高崇文¶
崇文夲薊門將校討劉闢有功爲西川節度使渤海¶
鄙言呼人爲&KR1076;兒一旦雪下崇文謂賔客曰某雖武¶
夫亦有一詩乃吟曰崇文崇武不崇文提戈出塞號¶
<pb:KR4i0025_SBCK_054-2b>¶
將軍那箇&KR1076;兒射鴈落白毛空裏雪紛紛或謂北齊¶
敖曺之比也(𤨏云/出此夢)¶
　　王智興¶
智興為徐州節度一日從事於使院會飲賦詩智興¶
召䕶軍俱至從事屏去翰墨智興曰適聞作詩何獨¶
見某而罷復以牋陳席上小吏亦置牋於智興前於¶
是引毫立成曰三十年前老徤兒剛&KR0013;郎官遣作詩¶
江&KR0047;花桞從君詠塞北煙塵獨我知四座驚嘆監軍¶
謂張祐曰觀兹盛事豈得無言祐乃獻詩曰十年受¶
命鎭方隅孝節忠規兩有餘誰信將壇嘉政外李陵¶
<pb:KR4i0025_SBCK_054-3a>¶
草句右軍書左右曰書生謟辭耳智興叱曰有人道¶
我惡汝軰又肯否張生海内名士篇什豈易得天下¶
人間且以為王智興樂善矣¶
　　劉綺莊¶
楊州送人詩云桂檝木蘭舟楓江竹箭流故人從此¶
去望逺不勝愁落日低㠶影歸風引棹謳思君折楊¶
桞淚盡武昌樓置酒云酒熟人湏飲春還鬢巳秋願¶
逄千日醉得逭百年愁卒卒周&KR0078;旦捿捿魯孔丘平¶
生能㡬日不及且遨遊&KR0057;善樂府嘗守藩服與白敏¶
中崔元式韋琮相知宣宗時人也¶
<pb:KR4i0025_SBCK_054-3b>¶
　　馬戴¶
易水懷古詩云荆&KR0056;西去不復返易水東流無盡期¶
落日蕭條薊城北黄沙白草狂風吹¶
送客南遊云擬卜何山隱高秋指岳陽葦乾雲夢色¶
橘熟洞庭香踈雨殘虹影回雲背鳥行靈均如可問¶
一為&KR0152;清湘¶
河梁別云河梁送别者行&KR0152;半非親此地足征戰胡¶
天多殺人金罍照離席寳瑟凝青春¶
中秋夜對月云隂魄出海上望之増苦吟冷搜驪頷¶
重寒徹&KR1109;胎深皓氣籠諸夏清&KR0653;射萬岑悠然天地¶
<pb:KR4i0025_SBCK_054-4a>¶
内皎㓗一般心¶
校獵曲云楚子畋郊野布&KR0328;籠天涯浮雲張作羅萬¶
草結成𦊨意在絶飛鳥臂弓腰鏌鋣逺將射句踐次¶
欲誅夫差壯志一朝攄湯綱本來踈¶
露氣寒光盡微陽下楚丘猿啼洞庭樹人在木蘭舟¶
(古句/楚江懷)夜乆遊子息月明岐路閑(句)却憶軒羲日無¶
人尚戰功(句)右張爲取作主¶
　　孟遲¶
懐鄭泊云風蘭舞幽香雨葉墮寒滴美人來不來前¶
山看向夕¶
<pb:KR4i0025_SBCK_054-4b>¶
發蕙風舘遇隂不見九華山有作云我來淮隂城千¶
江萬山無不經山青水碧千萬丈竒峰急&KR0637;何縱横¶
又聞九華山山頂連青冥太白有逸韻使我西&KR0047;行¶
一歩一攀䇿前行正鷄鳴隂雲冉冉忽飛起千里萬¶
里危崢嶸譬如天之有日蝕使我昬沉猶不明人家¶
䰙鏡救不得光影却属貪狼星恨亦不能通言亦不¶
足聽長鞭揮馬出門去是以九華為不平¶
遲字遲之登㑹昌五年進士第¶
廣陵城云紅映樓臺緑遶城城邊春草傍墻生隋家¶
不向此中盡汴水應無東去聲¶
<pb:KR4i0025_SBCK_054-5a>¶
又有過垓下之句云天地有時饒一擲江山無主任¶
平分過驪山云冷月微煙渭上愁華清宮樹不勝秋¶
霓裳一曲千門鎻白盡梨園弟子頭巳上數篇張為¶
取作主客圖¶
遲與杜牧之友善牧之嘗有池州送遅詩其間云烟¶
濕樹姿嬌雨餘山態活仲秋徃歴陽同上牛磯歇大¶
江吞天去一練橫紳抹歴陽裴太守&KR0109;韻苦超越鞔¶
鼓𦘕騏驎㸔君擊狂節離䄂颭應勞恨粉啼還咽明¶
年忝諌官緑樹𥘿川闊子提徤筆交𫝑若夸父盡他¶
　　繁華當時能獵賢保國兼保家¶
<pb:KR4i0025_SBCK_054-5b>¶
　　乆困名塲咸通末戴佐大同軍幕棠徃謁之一¶
見如舊相識留連數月但詩酒而巳未嘗問所欲一¶
旦大會賔友命使者以棠家書授之棠驚㬽莫知其¶
來啓緘即知戴潜遣一介䘏其家矣戴與姚合善合¶
其詩云天府鹿鳴客幽山秋未歸我知方甚善衆說¶
以爲非隔石聞泉細和風見鸖飛新詩此處得清峭¶
此應稀合又有送戴下第客遊詩云昨夜送君處亦¶
是九衢中此日慇懃别前時寂寞冋鳥啼寒食雨花¶
落暮春風向晚離人别筵收樽未空戴酬姚合歸字¶
韻詩云歧路非人見尚得起心中日憶瀟湘渚春生¶
<pb:KR4i0025_SBCK_054-6a>¶
蘭桂叢鳥啼花半落客散爵方空所贈誠難荅冷然¶
一雅風¶
蠻家云領得賣珠錢還歸銅柱邊㸔兒調小象打鼓¶
　新船醉後眠神樹耕時語瘴煙不逄寒便老相問¶
莫知年¶
夕次淮口云天涯秋光盡木末群鳥還夜乆遊子息¶
月明岐路閑風生淮水上㠶落楚雲間此意竟誰見¶
行行非故𨵿¶
夕發邠中路却&KR0009;舒從事云飲酣走馬别馬後鏁邉¶
城日落月未上鳥棲人獨行方馳故國戀復愴長年¶
<pb:KR4i0025_SBCK_054-6b>¶
情久夜不能息何當閑此生¶
楚江懷古云露氣寒光集微陽下楚丘猿啼洞庭樹¶
人在木蘭舟廣澤生明月蒼山夾亂流雲中君不見¶
竟夕自悲秋¶
金華子云戴大中&KR0004;掌書記於大原李司空幕以正¶
言&KR0013;斥貶龍陽尉行道興詠以自傷其方城懷古云¶
申胥任向𥘿庭&KR0152;靳尚終貽楚國羞新春聞赦云道¶
在掅讒息仁&KR0055;疾苦除堯聦能下渇九衢林馬檛千¶
門識車轍奏臺破心膽黥陣驚毛髪子固屈一鳴余¶
固宜三刖又曰丹鵲東飛來喃喃送君札呼兒旋(聲/去)¶
<pb:KR4i0025_SBCK_054-7a>¶
供衫走馬空踏襪手把一枝物桂花香帶雪喜極至¶
無言笑餘翻不悅又送遲詩云手撚金僕姑腰懸玉¶
轆轤&KR1057;頭峰北正好去係取可汗鉗作奴六宮雖念¶
相如賦其郍防邊重武夫(堯聦能下渇必有脱字)¶
金華子云遲陳商門生為浙西掌書記以䜛罷至淮¶
&KR0047;崔相國奏掌書記後以詩&KR0009;浙右幕中曰由來惡¶
舌駟難追自古無媒謗所歸句踐豈能容范蠡李斯¶
何暇救韓非巨拳豈為鷄揮肋強弩那因䑕發機慚¶
愧故人同鮑叔此心江桞尚依依¶
　　&KR0047;卓¶
<pb:KR4i0025_SBCK_054-7b>¶
子厚在桞州吕温嘲之曰桞州桞剌史種桞桞江邊¶
桞管依然在千株桞拂天後卓爲黔&KR0047;經略使故人¶
嘲曰黔&KR0047;&KR0047;太守&KR0047;郡在雲&KR0047;閑向&KR0047;亭醉&KR0047;風變¶
俗談&KR0004;爲拾遺與崔黯因諌出宰陸爲支江卓爲松¶
滋¶
卓贈副戎等詩曰翶翔曾在玉京天墮落江&KR0047;路幾¶
千從事不湏輕縣宰滿身猶帯御爐烟¶
卓字昭嗣大中時爲黔&KR0047;觀察使¶
　　鄭顥¶
顥宰相絪之孫登甲科以起居郎尚主有噐識宣宗¶
<pb:KR4i0025_SBCK_054-8a>¶
時恩寵無比嘗夢中得句云石門霧露白玉殿莓苔¶
青續成長韻此一聮杜甫集中詩也大中十年顥放¶
牓後謁假覲省於洛生徒餞長樂驛俄有紀於屋壁¶
云三十驊騮一烘塵來時不鎻杏園春楊花滿地如¶
飛雪應有偷遊曲水人舊史云顥絪之子尚宣宗女¶
萬壽公主因壽昌節上壽回夢一宫殿與十數人納¶
凉聮句旣悟省石門之句十字恠其不祥不數日宣¶
宗弓劒上僊方悟其事乃續爲十韻云間歳流虹節¶
歸軒出禁扄奔波逃畏景蕭洒夢殊庭境象非曽到¶
崇嚴昔未經日斜烏歛翼風動鶴踈翎異苑人爭集¶
<pb:KR4i0025_SBCK_054-8b>¶
凉臺筆不停石門霧露白玉殿莓苔青若匪灾先兆¶
何縁思入冥御爐虛仗馬華蓋負云亭白日成千古¶
金縢閟九齡小臣哀絶筆湖上泣青萍(作丹墀/御爐或)未幾¶
顥亦卒¶
　　李群玉¶
群玉好吹笙善急就章喜食鵞及授校書郎東歸盧¶
肇送詩云妙吹應諧鳯工書定得鵝杜丞相悰筵中¶
贈美人云裙拖六幅瀟湘水𩯭聳巫山十朶雲貌態¶
祗應天上有歌聲豈合世間聞&KR0909;前瑞雪燈斜照眼¶
底桃花洒半醺不是相知憐賦客肯教容易見文君¶
<pb:KR4i0025_SBCK_054-9a>¶
群玉觧天禄之任而歸涔陽經二妃廟題云小哀洲¶
北浦雲邊二女明粧玉儼然野廟向江春寂寂古碑¶
無字草芊芊風廻日暮吹芳芷月落山&KR0055;&KR0152;杜鵑猶¶
似含嚬望廵守九疑凝黛隔湘川又曰黃陵廟前春¶
巳空子&KR1169;啼血滴松風不知精爽歸何䖏疑是行雲¶
秋色中群玉疑春空遂至秋色欲易之恍若有物告¶
以二年之兆時尋陽太守叚成式志其事二年後果¶
死於洪井叚以詩&KR0152;之曰曾話黃陵事今為白日催¶
老無兒女累誰&KR0152;到泉臺¶
群玉字文山澧州人裴休觀察湖&KR0047;厚延致之及為¶
<pb:KR4i0025_SBCK_054-9b>¶
相以詩論薦授校書郎¶
杜牧送群玊赴舉詩曰故人别來靣如玊一榻拂雲¶
秋影中玊貌花紅三百首五陵誰唱兩春風或曰群¶
玊受相府之知進詩三百篇授麟臺讎校¶
黃陵廟前莎草春黃陵女兒茜裙新輕舟小檝唱歌¶
去水逺天長愁殺人群玊賦黃陵廟詩也或曰李逺¶
之作¶
方干經群玊故居云訐直上書難遇主衘寃下世未¶
成翁琴樽劒鸖誰將去惟鏁山齋一樹風¶
　　温庭筠¶
<pb:KR4i0025_SBCK_054-10a>¶
彦博裔孤與李商隐俱有名號温李與貴胄裴誠令¶
孤高等蒲飮狎眤為襄陽廵官¶
郭處士擊甌歌云吉栗金虬石潭古勺陂澹灔幽脩¶
語湘君寶馬上神雲砕珮叢鈴滿煙雨吾聞二十六¶
宫花離離軟風吹春星斗稀玉宸泠磬破昬夢木露¶
未乾香著衣蘭&KR0107;委墜垂雲髪小響丁當逐回雪晴¶
碧煙滋重疊山羅屏半掩桃花月太平天子駐雲車¶
龍鑪勃鬰雙蟠挐宫中近臣抱扇立侍女低鬟落翠¶
花亂珠觸續正跳蕩傾頭不&KR0116;金烏斜我亦為君長¶
嘆思緘情逺&KR0009;愁無色莫霑香夢緑楊&KR0093;千里春風¶
<pb:KR4i0025_SBCK_054-10b>¶
玉無力¶
陽春曲云雲母空䆫暁煙薄香昬龍氣疑輝閣霏霏¶
霧雨杏花天簾外春寒著羅幕曲欄伏檻金麒麟沙¶
苑芳郊連翠茵廐馬何能嚙芳草路人不敢隨流塵¶
庭筠才思艶麗工於小賦毎入試押官韻作賦凡八¶
义手而八韻成時號温八吟多為隣鋪假手號曰救¶
數人也而士行玷缺搢紳薄之李義山謂曰近得一¶
聮句云逺比趙公三十六年宰輔未得偶句温曰何¶
不云近同郭令二十四考中書宣宗嘗賦詩上句有¶
金歩摇未能對遣求進士對之庭筠乃以玉條脫續¶
<pb:KR4i0025_SBCK_054-11a>¶
也宣宗賞焉又藥名有白頭翁温以蒼耳子為對他¶
皆𩔖此宣皇愛唱菩薩蠻詞丞相令狐綯假其修撰¶
宻進之戒令勿&KR0165;而&KR0205;言於人由是踈之温亦有言¶
云中書内坐將軍譏相國無學也宣皇好微行遇於¶
逆旅温不識龍顔傲然而詰之曰公非長史司馬之¶
流帝曰非也又曰得非六參簿尉之𩔖帝曰非六謫¶
為方城尉其制詞曰孔門以德行為先文章為末爾¶
旣德行無取文章何以&KR0024;焉徒負不覊之才罕有適¶
時之用竟流落而死杜悰自西川除淮海廷筠詣韋¶
曲杜氏林亭留詩云卓氏壚前金線桞隋家堤畔錦¶
<pb:KR4i0025_SBCK_054-11b>¶
㠶風貪為兩地行霖雨不見池蓮照水紅豳公聞之¶
遺絹千疋曾於江淮為親表辱之由是攺名¶
廷筠又攺名舉塲多為舉人假手沈詢知舉施鋪席¶
授廷筠不與諸公隣此困於塲屋卒無成而終¶
令孤綯曾以舊事訪於廷筠對曰事出&KR0047;華非僻書¶
也或兾相公爕理之暇時宜覧古綯益怒奏廷筠有¶
才無行卒不登第廷筠有詩曰因知此恨人多積悔¶
讀&KR0047;華第二篇¶
廷筠五丈原詩云鐡馬雲雕共絶塵桞隂高壓漢營¶
春天晴煞氣屯𨵿右夜半長星照渭濵下國卧龍空¶
<pb:KR4i0025_SBCK_054-12a>¶
誤主中原得鹿不因人象床錦帳無言語從此譙周¶
是老臣¶
過新豐云一劒乗時帝業成沛中鄉里到咸京寰區¶
巳作皇都貴風月猶含白社情泗水舊亭春草遍千¶
門遺瓦古苔生至今留得離家恨鷄犬相聞落照明¶
蘇武廟云蘇武魂銷漢使前古祠高樹雨茫然雲邉¶
鴈斷胡天月隴上羊歸塞草煙回日樓臺非甲帳去¶
時冠劒是丁年茂陵不見封侯印空向秋波哭逝川¶
　　周繇¶
繇字為憲池州人及咸通進士第以明皇夢鍾馗賦¶
<pb:KR4i0025_SBCK_054-12b>¶
知名(工為詩/苐繁亦)調池之建德令李昭象以詩送曰投文¶
得仕而今少佩印還家古所榮後以御史中丞與段¶
成式韋蟾温庭皓同遊襄陽徐商幕府繇有㸔牡丹¶
贈段成式詩云金蘂霞英疊彩香初疑少女出蘭房¶
逡廵又是一年别&KR0009;語集山呼索郎成式前㸔恡酒¶
絶句贈繇曰太白東西飛正狂新篘石凍雜梅香詩¶
中反語常廻避&KR0057;恠花前呼索郎¶
繇又以人參遺成式有詩云人形上品傳方志我得¶
真英自紫團慙非叔子空持藥更請伯言審細㸔(求/式)¶
(能呼九莖仙草真難得五葉灵根許恵無/人參詩曰少賦令才猶強作衆醫多失不)¶
<pb:KR4i0025_SBCK_054-13a>¶
襄陽中堂賞花繇與妓人戯語成式嘲之曰鸎裏花¶
前選孟光東山逋客酒初狂素娥畢竟難防備燒得¶
河車莫遣嘗繇和云廻簮轉黛喜猜防粉署裁詩𦔳¶
酒狂&KR0002;遇仙丹偕羽化便隨簫史亦何傷¶
成式不赴&KR0653;風亭夜宴贈繇云屏開屈𦞃見呉娃蠻¶
臘同心四照花姹女不愁難管領斬新鈆裏得黃牙¶
繇和云玉樹瓊筵映彩霞澄虚樓閣似仙家只縁存¶
(㱕/想)蘭室不向春風㸔夜花¶
廣陽公宴成式速罷馳騁坐觀花艶或有眼飽之嘲¶
繇賦詩云蹙鞠且徒爲寜如目送時報讎慙選耎存¶
<pb:KR4i0025_SBCK_054-13b>¶
想恨逶遲促坐疑辟咡㗸盃強朶頥恣情窺窈窕曽¶
恃好風姿色授應難奪神交願莫辤請君㸔曲講不¶
負少年期¶
叚成式和并序云近者&KR0004;開金埒大敞紅筵&KR0016;歴塊¶
而風生鼓摻撾而雷發成式未曾盤馬徒效執鞭喜¶
過君子之營徒接將軍之地以欵叚辭退因得坐觀¶
是時滿目鈆黃逆鼻蘭麝晩薪餘論(属/有)恨織素而不¶
憐斜柯新知歎因針而難假化符端公妾換名馬賦¶
闢長門莫逆賞心形於善謔為憲老舅吟飄白雪思¶
効碧雲六韻𫝊觀不得落地鏗如珮玉粲&KR0002;列星僦¶
<pb:KR4i0025_SBCK_054-14a>¶
眼詎貴於千金貸心只勞於一句轍鳴瓦釡方應金¶
鐃拗輔冝咍足代諧笑詩云才甘魚目並藝怯馬蹄¶
間王謝初飛蓋&KR0078;姜盡下山縳鷄難角逐射雉豈開¶
顔亂翠移林色狂紅照座殷防梭齒雖在乞㡌𩯭慙¶
班儻恕相如瘦應容累&KR0016;還¶
庭筠和云齊馬馳千駟盧&KR0078;逞十三玳筵方盻眄金¶
勒自䟃𧽼墮珥情初洽鳴鞭戰未酣神交花苒苒眉¶
語桞𣯶𣯶(踈眉語度/栁呉興云窓)却略青鸞鏡翹翻翠鳯篸專¶
城有佳對寕肯頋春蚕¶
<pb:KR4i0025_SBCK_054-14b>¶

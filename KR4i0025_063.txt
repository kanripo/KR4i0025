# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:43.251086
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 63
#+PROPERTY: FILE SB04n0198-063唐詩紀事-卷第六十三.
<pb:KR4i0025_SBCK_063-1a>¶
唐詩紀事卷第六十三¶
　　方干　劉駕　王駕　衞凖¶
　　詹雄　顧非熊　司馬圖　秦韜玉¶
　　潘誠　胡駢　髙駢　潘緯¶
　　武瓘　于鄴　路徳筵　翁承賛¶
　　韓垂¶
　　　方干¶
早春云運行元化不參差四極中華共一時正氣&KR0138;¶
隨&KR0069;律變殘寒便被栁條欺水融太澤陽春覺草緑¶
根塵夜&KR0040;知不信風光疾於箭年來年去變霜髭¶
<pb:KR4i0025_SBCK_063-1b>¶
越州使院竹云莫見凌雲飄粉籜湏知礙石作盤根¶
細看枝上蟬吟處猶是笋時䖝食㾗月送緑隂斜上¶
砌露凝寒色濕遮門列仙終日逍遥地鳥雀潜來不¶
敢喧¶
除夜云玉漏斯須即逹晨四時吹轉任風輪寒燈短¶
燼方燒臈&KR0030;角殘聲已報春明日便爲經歳客昨朝¶
猶是少年人新正定數隨年减浮世惟應百遍新¶
干爲人質野毎見人設三拜曰禮數有三識者呼爲¶
方三拜爲人脣缺連應十餘舉遂歸鏡湖後十數年¶
遇醫補唇年已老矣鏡湖人号曰補唇先生鏡湖西¶
<pb:KR4i0025_SBCK_063-2a>¶
島閑居詩曰寒居壓鏡心此處是家林梁燕欺春醉¶
嵓猿學夜吟雲連平地起月向白波沉猶自聞鍾角¶
栖身可在深又云無人如不容吾自縱天慵落葉憑¶
風掃秋粳任水舂花朝連郭霧雪夜隔湖鍾身在能¶
無事頭宜白此峰又感懐云至葉不得力到今猶苦¶
吟吟成五字句用破一生心世路屈聲滿雲溪&KR0072;炁¶
深前賢多晚逹莫怕&KR0066;霜侵于爲詩如鸖盤遠勢投¶
孤嶼蟬曵殘聲過别枝齊梁已來未之有也¶
孫郃哭元英方先生云斗失文星落知是先生死湖¶
上聞哭聲門前見彈指官無一寸禄名傳千万里死¶
<pb:KR4i0025_SBCK_063-2b>¶
着紙衣裳生誰念朱紫我心痛其語淚落不能已猶¶
喜爲補闕揚名獻天子¶
干師徐凝干常刺凝曰把得新詩草裏論反語曰村¶
裏老餘杭守謂干苦冷曰未能應卒因夜燕以飛字¶
韻&KR1179;賦之干詩立成曰間世星郎夜燕時丁丁寒漏¶
滴聲微琵琶絃促千般調鸎鵡盃深四散飛遍請玉¶
容歌白雪髙燒紅燭照朱衣人間有此榮華事爭遣¶
漁翁戀釣磯唐末宰臣張文蔚中書舍人封舜卿奏¶
名儒不遇者十有五人請賜一官以蔚冥魂干其一¶
也干&KR0009;李頻云山木又揺落望君還不還軒車何處¶
<pb:KR4i0025_SBCK_063-3a>¶
去雨雪滿前山思苦寒星動鄉遥釣渚閑明年見名¶
字唯我獨何顔又有題桃花塢周處士别葉云細泉¶
出石飛難盡孤燭和雲濕不明何事&KR0180;於嵇叔夜更¶
無書扎荅公卿又貽天目中峯客有枯井夜聞隣果¶
落廢巢寒見别禽來之句張爲取作主客圖¶
呉融贈干詩曰把筆尽爲詩何人敵夫子句滿天下¶
口名䀨天下耳不識朝不識市曠逍遥閑徙&KR0029;一杯¶
酒無万事一葉舟無千里衣裳白雲坐卧流水霜落¶
風髙忽相憶惠然見訪留一夕一夕聽吟十數篇水¶
榭林蘿爲岑寂拂旦捨我亦不辭携笻徑去隨所適¶
<pb:KR4i0025_SBCK_063-3b>¶
無處覔雲半片鸖一隻¶
僧可朋贈干詩云盛名傳出自皇州一舉參差便縮¶
頭月裏豈無攀桂分湖中剛愛釣魚休童偷詩藁呈¶
隣叟客乞書題謁郡侯獨泛短舟何限景波濤西接¶
洞庭秋¶
僧貫休贈詩云盛名與髙隱合近謝敷村第子已得¶
桂先生猶灌園投綸侵海分得句覔雲根白日昇天¶
路知君别有門(李頻也/弟子謂)¶
僧虚中悼干云先生在世日祗向鏡湖居明主未廵¶
狩白頭閑釣魚烟莎一徑小洲島四隣踈獨有爲儒¶
<pb:KR4i0025_SBCK_063-4a>¶
者時來弔舊廬¶
孫郃元英先生傳曰先生新定人字雄飛章八元即¶
先生外王父也廣明中和間爲律詩江之南未有及¶
者始謁錢塘守姚公郃公視其貌陋初甚侮之坐定¶
覽卷駭目變容而歎之先生一舉不得志遂遯扵㑹¶
稽漁於鑑湖與鄭仁規李頻陶詳爲三益友弟子洪¶
農楊弇釋子居逺先生卒弇編其詩請舍人王賛爲¶
之序賛序云張祐升杜甫之堂方干入錢起之室云¶
　　　劉駕¶
呉中懐古云勾踐飲膽日呉王酒滿盃笙歌入海雲¶
<pb:KR4i0025_SBCK_063-4b>¶
聲自姑蘇來西施舞初罷侍兒整金箆衆女不敢妬¶
自比泉下泥越鼓聲騰騰呉王隔黄溪難將角東地¶
更學㑹稽栖¶
上已云上已曲江濵喧於市井路相尋不見者此地¶
皆相遇日光去此遠翠幕張如霧何事歡娱中易覺¶
春城暮物情重此節不是愛芳&KR0035;明日花更多何人¶
肯回顧¶
駕與曹鄴友善工古風鄴大中時擢第不出京&KR0049;駕¶
登科同去¶
馬上續殘夢馬嘶而復驚心孤多所慮僮僕近我行¶
<pb:KR4i0025_SBCK_063-5a>¶
(句)只恐塞上山低於沙中骨(句)蒲帆出浦去但見滴¶
邊&KR0035;不如馬行郎馬跡猶在路大舟不相載買宅令¶
妾住莫道留金多本非愛郎冨(句)右張爲取作主客¶
圖¶
　　　王駕¶
司空圖喜王駕小儀重陽相訪云白菊初開卧内明¶
聞君相訪病身輕罇前且撥傷心事谿上還隨覔句¶
行幽鸖傍人疑舊識殘蟬向月噪新晴擬將寂寞同¶
留住且勸康時立大名¶
僖宗幸蜀駕下第還蒲中鄭谷以詩送云孤单取仕¶
<pb:KR4i0025_SBCK_063-5b>¶
休言&KR1179;早晚逢人苦愛詩後有次韻王駕校書結綬¶
見寄之什云直應歸諫苑方肯别山村勤苦常同業¶
孤單共感恩駕夏&KR0040;詩云非惟消旱暑且喜救生民¶
天地如　園林似却春洗風清枕簟換夜失埃塵¶
又作豊年望田夫&KR0015;向人¶
駕字大用河中人登大順進士第仕至禮部員外郎¶
自稱守素先生與圖谷相爲詩友¶
　　　衞凖(亦作单)¶
莫言閑話是閑話徃徃事從閑話來(句)何必剃頭爲¶
弟子無家便是出家人(句)有張爲取前句作主客圖¶
<pb:KR4i0025_SBCK_063-6a>¶
凖大歷五年登進士第¶
　　　詹雄¶
塵飛遺恨盡花落古宫平(城句/洛陽古)紅粉笙歌人代逺¶
月明陵&KR0035;水東流(堂句/銅雀)右張爲取作主客圖¶
　　　顧非熊¶
&KR0009;費冠卿云先生九華隠鳥道隔塵埃石室和雲住¶
山田引燒開久閑仙客降髙卧詔書來一人深林去¶
人間更不回¶
長安清明言懐云明時帝里遇清明還逐逰人出禁¶
城九陌芳菲冩心轉万家車馬雨初晴客中下第逢¶
<pb:KR4i0025_SBCK_063-6b>¶
今日愁裏看花猒此生春色來年誰是主不堪悲悴¶
更無成¶
非熊滑稽好凌轢在舉場垂三十年長慶中登苐劉¶
得仁賀以詩云愚爲童稚時已解念君詩及得髙科¶
晚須逢聖主知成名歸茅山項斯送以詩曰吟詩三¶
十載成此一名難自有恩門人全無帝里歡湖光愁¶
裏碧嵓影夢中寒到後於松月何人共曉看非熊大¶
中時自盱貽簿弃官隠茅山¶
非熊况之子曰叚成式云况始喪子年七十况哭之¶
曰老人喪愛子旦暮哭成血聲逐斷猿悲跡隨飛鳥¶
<pb:KR4i0025_SBCK_063-7a>¶
滅老夫已七十不作多時别後再生子七歳其兄戯¶
批之忽曰我尔之兄何故批我乃叙前生事歷歷不¶
誤即非熊也¶
姚合送非熊下第歸越詩云失意尋歸路親知不復¶
過家山向城遠日月在舩多楚塞數逢㕍浙江長有¶
波秋風别郷老還聽鹿鳴歌¶
賈島&KR0009;非熊詩云知君歸有處山水亦難齊猶去瀟¶
湘逺不聞猿狖啼穴通茅嶺下潮滿石城西獨立生¶
遥思秋原日漸低¶
　　　司空圖¶
<pb:KR4i0025_SBCK_063-7b>¶
圖與李生論詩云文之難詩尤難古今之喻多矣而¶
愚以辨於味而后可以言詩也江嶺之南凡是資於¶
適口者若醢非不酸也止於酸而已若醝非不醎也¶
止於醎而已華之人所以充飢而遽輟者知其鹹酸¶
之外醇美者有所乏耳彼江嶺之人習之而不辨者¶
宜哉詩貫六義則諷諭抑揚渟蓄淵雅皆在其聞矣¶
然直致所得以格自竒前軰諸集亦不專工於此矧¶
其下者耶王右丞韋蘇州澄澹精緻格在其中豈妨¶
於道舉哉賈閬仙誠有警句視其全篇意思殊餒大¶
詆附寒澁方可置才亦爲體之不備也矧其下者哉¶
<pb:KR4i0025_SBCK_063-8a>¶
噫近而不盡然後可以言韻外之致耳愚㓜嘗自負¶
既久而愈覺缺然得於春早則有草嫩侵沙長氷輕¶
著&KR0040;消又人家寒食月花影午時天又&KR0040;㣲吟足思¶
花落夢無憀得於山中則有坡暖冬生笋松凉夏徤¶
人又川明虹照&KR0040;&KR0035;宻鳥衝天得於江南則戍皷和¶
潮暗舩燈照鳥幽又曲塘春盡&KR0040;方響夜深舩又夜¶
短&KR0400;聲减風和鵲喜靈得於塞下則有馬色經寒慘¶
鵰聲帶晚飢得於喪亂則有驊騮思故第鸚鵡失佳¶
人又鯨鯢人海涸魑魅棘林髙得於道宫則有棊聲¶
花院靜幡影石壇幽得於夏景則有地凉清鶴夢林¶
<pb:KR4i0025_SBCK_063-8b>¶
靜肅僧儀得於佛寺則有松日明金像苔龕響木魚¶
又解吟僧亦俗愛舞鶴終卑得於郊園則有遠坡春¶
早慘猶有水禽飛得於樂府則有晚粧留拜月春睡¶
更生香得於寂寥則有孤螢出荒池落葉穿破屋得¶
於愜適則有客來當意愜花發遇歌成雖庻㡬不濵¶
於淺涸亦未廢作者之譏訶也七言云逃難人多分¶
隙地放生鹿大出寒林又得劍乍如添徤僕亡書久¶
似憶良朋又孤嶼池痕春漲滿小欄花韻午晴初又¶
故國春歸未有涯小欄髙檻别人家五更惆悵迴孤¶
枕猶自殘燈照落花又甲子今重數生涯只自憐殷¶
<pb:KR4i0025_SBCK_063-9a>¶
勤元日日欹午又明年皆不拘一槩也盖絶句之作¶
本於詣極外千變万狀不知所以神而自神也豈容¶
易哉今足下之詩時軰固有難及儻復以全美爲上¶
即知味外㫖矣¶
與王駕評詩云末伎之工雖&KR0041;譽於賢哲未足自信¶
必俟推於其類而后神躍而色揚今之贄藝者反是¶
若即醫而靳其病也唯恐彼之善察藥之我攻耳以¶
爲率人以謾莫能自振痛哉且工之尤者莫若彼於¶
文章其能不死於詩者比他伎尤寡豈可容易挍量¶
哉圖㓜生上好文雅風流特盛沉宋始興之後傑出¶
<pb:KR4i0025_SBCK_063-9b>¶
於江寜宏肆於李杜極矣右丞蘇州趍味澄敻若清¶
沅之貫逹大暦十數公抑又其次焉力勍而炁孱乃¶
都市豪沽耳劉公夢得楊巨源亦各有勝㑹閬仙無¶
可劉得仁軰時得致亦足滌煩厥後所聞逾&KR0310;淺矣¶
然河汾蟠鬰之炁冝繼有人今王生者㝢居其間沉¶
清益乆五言所得長於思興皆乃詩家之所尚者則¶
前所謂必推於其類豈止神躍色揚哉經亂索居得¶
其所録尚累百篇其勤亦至矣吾適又自編一鳴集¶
且云撑霆裂月劼作者之肝脾亦當吾言之無怍也¶
王禹偁五代史闕文云圖字表聖自言泗州人有俊¶
<pb:KR4i0025_SBCK_063-10a>¶
才咸通中登進士第雅好爲文躁於進取頗自矜伐¶
端士鄙之從事使府洎登朝驟歷清&KR0139;巢賊之亂車¶
駕播迁圖有先人旧業在中條山極林泉之美圖自¶
礼部員外郎避地焉日以詩酒自娯属天下版蕩士¶
人多徃依之互相推奬由是聲名籍甚昭宗反正以¶
戸部侍郎召至京師圖既負才慢世謂已當爲宰輔¶
時人&KR0086;之稍抑其鋭圖憤憤謝病復歸中條與人書¶
䟽不名官位但称知非子又稱柰辱居士其所居在¶
㑗貽谿之上結茅屋&KR1179;曰休休亭嘗自爲亭記云云¶
(史旧文/已上梁)謹案圖河中虞卿人少有文采未爲鄉里所¶
<pb:KR4i0025_SBCK_063-10b>¶
称㑹王凝自尚書郎出爲絳州刺史圖以文謁之大¶
爲凝知入知制誥遷中書舍人知貢舉擢圖上苐頃¶
之凝出爲宣州觀察史辟圖爲從事既度江御史府¶
奏圖監察下詔追之圖感凝知已之恩不忍輕離幕¶
府滿百日不赴闕爲臺司所劾遂以本官分司久之¶
召拜礼部員外郎俄知制誥故集中有文曰戀恩稽¶
命黜繋洛師於今十年方忝綸閤此豈躁于進取者¶
即曰史不詳一至扵是圖見唐政多僻中官用事知¶
天下必亂即棄官歸中條山尋以中書舍人召拜礼¶
部戸部侍郎皆不起及昭宗播迁華下圖以宻迩乘¶
<pb:KR4i0025_SBCK_063-11a>¶
輿即時奔問復歸還山故其詩曰多病形容五十三¶
誰怜借笏趂朝參此豈有意於相位邪河中節度使¶
王重榮誑圖撰碑得絹數千疋圖致于虞卿市中恣¶
郷人所取一日而盡是時盗賊充斥獨不入王官谷¶
河中士人依圖避難獲免者甚衆昭宗東迁又以兵¶
部侍郎召至洛下爲栁㻮所沮一謝而退梁祖授禪¶
以禮部尚書召辭以老病卒時年八十餘又案梁宝¶
大臣如恭(庿諱/本字犯)翔李振杜曉湯渉等皆唐朝舊族¶
本以忠義立身重侯累將三百餘年一旦委質朱梁¶
其甚者賛成殺逆唯圖以清直避世終身不仕梁祖¶
<pb:KR4i0025_SBCK_063-11b>¶
故梁史拾圖小瑕以泯大節者良有以也裴晉公赴¶
敵淮西題名華岳之闕門大順中圖以一絶紀之云¶
岳前大隊赴淮西從此中原息鼓鼙石闕莫教苔蘚¶
上分明認取晉公題題休休亭之楹曰咄諾休休休¶
莫&KR0458;倆雖多性靈&KR0086;頼是長教閑處著休休休莫莫¶
莫一局棋一爐藥天意時情且料度白日偏催人快¶
活黄金難買堪&KR0016;鶴若曰尔何能荅曰耐苦莫柳傑¶
爲相臣僚多被放逐圖爲監察御史尤加畏㥀昭宗¶
郊禮畢上章懇乞致仕曰察臣本意非爲官榮可驗¶
衰羸庶全名節上特賜歸山其詔畧曰既養髙以傲¶
<pb:KR4i0025_SBCK_063-12a>¶
世類移山以釣名心也惟樂於漱流仕非顓於食禄¶
匪夷匪惠特忘艾正之朝載省載思當狥遯棲之志¶
宜放歸中條山詔辭乃傑之文也時多以四皓二踈¶
譽之惟僧虚中云道装汀鸖識春醉野人扶言其操¶
履撿身非傲世者也又云有時看御扎特地挂朝衣¶
言其尊戴存誠非邀君也¶
退栖云官逰蕭索爲無能移住中條最上層得劍乍¶
如添徤僕亡書久似憶良朋燕昭不是空憐馬支遁¶
何妨亦愛鷹自致此身繩撿外肯教世路日兢兢¶
華下云日炙旱雲裂迸爲千道血天地沸一鑊竟自¶
<pb:KR4i0025_SBCK_063-12b>¶
烹妖孽堯湯遇災數災數還中輟何事姦與邪古來¶
難撲㓕¶
僧舍貽友人云笑破人間事吾徒莫自欺解吟僧亦¶
俗愛舞鶴終卑竹上題幽夢溪邊約敵碁舊山歸有¶
阻不是故遲遲¶
長安贈王沄云正下搜賢詔多君獨避名客來當意¶
愜花發遇歌成樂地留髙趣權門讓後生東風閑小¶
駟園外好同行¶
下方云昏旦松軒下怡然對一瓢&KR0040;㣲吟足思花落¶
夢無憀細事當碁遣衰容喜鏡饒溪僧有深趣書至¶
<pb:KR4i0025_SBCK_063-13a>¶
又相邀¶
黄巢䧟長安孫樵赴岐隴授職方員外詔書曰行在¶
三絶以常侍李隲有曽閔之行圖有巢由之風樵有¶
楊馬之文故也¶
　　　秦韜玉¶
對花云長與韶光暗有期可憐蜂蝶却先知誰家促¶
席臨低&KR0035;何處横&KR0107;帶小枝麗日多晴疑曲照和風¶
得路合偏吹向人強道渾無語幾勸王孫到醉時¶
貧女云蓬門未識綺羅香擬托良媒益自傷誰念風¶
流髙格調共怜時世儉梳粧敢將十指誇纎巧不把¶
<pb:KR4i0025_SBCK_063-13b>¶
雙眉闘&KR0030;長毎恨年年壓金線爲他人作嫁衣裳¶
貴公子行云堦前莎毬緑不捲銀&KR0027;噴香挽不斷亂¶
花織錦柳撚線粧㸃池臺&KR0030;屛展主人公業傳國&KR0004;¶
六親聮亂馳朝車闘鷄走狗家世事抱來皆佩黄金¶
魚却&KR0015;儒生把書卷學得顔回忍飢靣¶
韜玉字仲明京兆人父爲左軍軍將韜出入田令孜¶
之門又與劉曄李嵓士姜垍蔡鋋之徒交逰中貴各¶
將兩軍書尺僥求巍科時謂對軍解頸僖宗幸蜀韜¶
玉以工部侍郎爲令孜神策判官小歸公主文韜玉¶
准勑及第仍編入牓中韜玉以書謝新人呼同年曰¶
<pb:KR4i0025_SBCK_063-14a>¶
三條燭下雖阻門闌數仞墻邊幸同恩地¶
　　　潘誠¶
棧踏猿聲暮江看劍影秋(蜀句/送人逰)僧老白雲上磬寒¶
髙鳥邊(句)心已同&KR0400;狖不聞人是非(句)三月獨立看¶
花月只欠子規啼一聲(句/長安)行人渡流水白馬入前¶
山(句)秋深雪滿黄金塞夜夜鴻聲入漢陽(句)右張爲¶
取作主客圖¶
　　　胡駢¶
經費拾遺舊隠詩云林下茅齋已半傾九華幽逕少¶
人行不將冠劍爲榮事只向烟蘿寄此身松竹漸荒¶
<pb:KR4i0025_SBCK_063-14b>¶
池上色琴書徒立世間名白楊風起秋山暮時復哀¶
&KR0400;啼一聲駢唐末進士也¶
　　　髙駢¶
駢鎮蜀日以南詔侵暴築羅城四十里朝廷雖加恩¶
賞亦疑其固䕶或一日聞奏樂聲響知有改移乃題¶
風筝寄意曰夜静絃聲響碧空宫啇信任徃來風依¶
稀似曲才堪聽又被移將别調中旬日報到移鎮渚¶
宫¶
駢好爲詩雅有竒藻其言懐詩曰恨乏平戎䇿慙登¶
拜將壇手持金越冷身掛鐵衣寒主聖扶持易恩深¶
<pb:KR4i0025_SBCK_063-15a>¶
報効難三邊猶未靜何敢便休官¶
又二妃廟云帝舜南廵去不還二妃幽怨水雲間當¶
時珠淚垂多少直到如今竹尚班¶
又雪詩云六出花飄入戸時立看修竹變瓊枝逡廵¶
好上髙樓看蓋盡人間&KR0086;路岐¶
聽歌詩云公子邀歡月滿樓佳人掲調唱伊州便將¶
席上秋風起直到蕭關水盡頭¶
又&KR0009;僧笻竹杖詩云堅輕笻竹枝一枝有九節&KR0009;與¶
沃州僧閑歩秋山月¶
光啓三年駢鎮淮海三月看花駢與諸從事詩其末¶
<pb:KR4i0025_SBCK_063-15b>¶
云人間無限傷心事不得罇前折一枝蓋亡㓕之䜟¶
也及被幽辱計口給食自五月至八月外圍益急遂¶
及於難¶
駢字千里崇文孫也生於長慶之首卒于光啓之間¶
家世禁衞頗修飭折爲文學與諸儒交硜硜談治道¶
兩軍中人更稱譽之号落雕侍御赴安南却&KR0009;台司¶
云曽驅万馬靜江山風去雲廻頃刻間今日海門南¶
靣事莫敎還似鳯林關¶
歩虚詞云青溪道士人不識上天下天鶴一隻洞門¶
深鎻碧牎寒滴露研朱㸃周易¶
<pb:KR4i0025_SBCK_063-16a>¶
題羅浮别業云不將真性染埃塵爲有烟霞伴此身¶
帶月長江好歸去博羅山下碧桃春¶
聞河中王鐸加都統云煉水燒鈆四十年至今猶在¶
藥爐前不知子晉緣何事只學吹簫便得仙(不平如此/其驕/傲)¶
　　　潘緯¶
中秋月云古今逢此夜共兾泬寥明豈是月華别祗¶
應秋氣清影當中土正輪對八荒平尋客徒留望璿¶
璣自有程¶
琴云客來鳴素琴惆悵對遺音一曲起於古幾人聽¶
到今盡含風靄遠日泛月烟深風續水山操坐生方¶
<pb:KR4i0025_SBCK_063-16b>¶
外心¶
湘南何涓瀟湘賦緯古鏡詩天下傳之或曰潘緯十¶
年吟古鏡何涓一夜賦瀟湘登咸通進士第¶
　　　武瓘¶
九日衛使君筵上作云佳晨登賞喜還郷謝宇開筵¶
晚興長滿眼黄花初泛酒隔烟紅&KR0035;欲迎霜千家門¶
戸笙歌發十里江山白鳥翔共賀安人豐樂歳幸陪¶
珠履侍銀章¶
瓘登咸通進士第唐末宰益陽¶
勸酒云勸君金屈巵滿酌不須辭花發多風&KR0040;人生¶
<pb:KR4i0025_SBCK_063-17a>¶
足别離¶
感事云花開蝶滿枝花謝蝶還稀唯有舊巢燕主人¶
貧亦歸灌初投卷於知舉蕭倣見是詩賞其有存故¶
之志遂放反第¶
　　　于鄴¶
&KR0012;雲詩云南北各萬里有雲心更閑因風離海上伴¶
月到人間洛浦少髙&KR0035;長安無舊山徘徊不可駐漠¶
漢又東還¶
蝉詩云江頭一聲起芳&KR0035;已難留聽此髙&KR0035;上遥知¶
故囯秋應催風落葉似勸客回舟不是新蝉苦年年¶
<pb:KR4i0025_SBCK_063-17b>¶
自有愁¶
鄴唐末進士也¶
　　　路徳延¶
徳延儋州巖相之猶子數歳嘗賦芭蕉詩曰一種靈¶
苗異天然體性虚葉如斜界紙心似倒抽書詩成翌¶
日傳於都下㑹儋州坐事誅故德延久不能振光化¶
初方就舉擢第又爲感舊詩曰初&KR0016;竹馬詠芭蕉嘗¶
忝名卿誦滿朝五字便容趍綘帳一枝尋許折丹霄¶
豈知流落萍蓬遠不覺推迁歳月遥囯境未安身未¶
立至今顔巷守簞瓢天祐中授拾遺㑹河中節度使¶
<pb:KR4i0025_SBCK_063-18a>¶
朱友謙領鎮辟掌書記友謙甚禮之然徳延浮薄動¶
多忤物友謙解禮徳延乃作小兒詩五十韻以刺友¶
謙友謙聞而大怒乃因醉沉之黄河詩曰情態任天¶
然桃紅兩頰鮮乍行人共看初語客多憐臂膞肥如¶
瓠肌膚軟勝綿長頭纔覆額分角漸垂肩散誕無塵¶
慮逍遥占地仙排衙朱閣上喝道&KR0030;堂前合調歌楊¶
柳齊聲踏採蓮走堤行細&KR0040;奔巷趂輕烟嫩竹乗爲¶
馬新蒲折作鞭鸎雏金鏃繫猫子綵絲牽擁鶴歸晴¶
島驅鵞入暖泉楊花爭弄雪榆葉共&KR0053;錢錫鏡當胸¶
挂銀珠對耳懸頭依蒼鶻褁䄂學柘枝揎酒殢丹砂¶
<pb:KR4i0025_SBCK_063-18b>¶
暖茶催小玉&KR0745;頻邀籌箸掙時乞繡針穿寳篋挐紅¶
豆粧奩拾翠鈿戯袍被按褥尖㡌戴靴氊展&KR0030;趍三¶
聖開屏笑七賢貯懐青杏小垂額緑荷圓驚滴沾羅¶
淚嬌流汚錦涎倦書饒婭姹憎藥巧迁延弄帳燕綃¶
映藏衾鳯綺纒指敲銀使皷筋撥賽神絃簾拂魚鈎¶
動筝推鴈柱偏碁圖添路&KR0030;笛管欠吹䥴惱客&KR0004;酣¶
睡驚僧半入禪尋蛛窮屋瓦採雀遍樓椽抛果忙開¶
口藏鈎亂出拳夜分圍榾柮朝聚打鞦韆折竹裝泥¶
鷰添絲放紙鳶㸦誇輪水碓相教放風旋旗小裁紅¶
絹書幽戴碧牋逺鋪張鴿網低控射蠅&KR0076;詀語時時¶
<pb:KR4i0025_SBCK_063-19a>¶
道謡歌處處傳匿牎眉乍曲遮路臂相連闘草當春¶
逕爭毬出晩田柳傍慵獨坐花底困横眠等鵲前離¶
畔聽蛩伏砌邊旁枝粘舞蝶隈&KR0035;捉鳴蟬平島誇趫¶
上層崖逞㨗縁嫩苔車跡小深雪履㾗全兢指雲生¶
岫齊呼月上天蟻窠尋逕&KR1263;蜂穴遶堦填樵唱廻深¶
嶺牛歌下逺川壘柴爲屋木和土作盤筵險砌髙䑓¶
石危跳峻塔塼忽陞隣舍&KR0035;偷上後池舩項橐称師¶
日甘羅作相年明時方任徳勸尔减狂顛¶
　　　翁承賛¶
蕭蕭風&KR0040;建陽溪溪伴維舟見亞齊一軸新詩劍潭¶
<pb:KR4i0025_SBCK_063-19b>¶
北十年曰識華山西吟魂惜向江村老空性元知世¶
路迷應笑乘軺青&KR0200;客此時無暇聽猿啼¶
右承賛詩承賛字文堯閩人唐末爲諫議大夫使福¶
州至劍浦見舊識僧亞齊贈此章¶
承賛乾寜進士也¶
唐語曰槐花黄舉子忙承賛有詩曰&KR0040;中粧㸃望中¶
黄勾引蝉聲送夕陽憶得當年隨計吏馬蹄終日爲¶
君忙¶
　　　韓垂¶
垂唐之詩人也題金山云靈山一峰秀岌然殊衆山¶
<pb:KR4i0025_SBCK_063-20a>¶
盤根大江底影掙浮雲間雷霆常間作風&KR0040;時徃還¶
象外懸清影千載長躋攀其詩偶爲庸僧所毁江南¶
時李鍾山留一絶云不嗟白髪曽逰此不嘆征㠶無¶
了期盡日憑欄誰㑹我只悲不見韓垂詩(建勲也/鍾山公)¶
唐詩紀事卷第六十三¶
<pb:KR4i0025_SBCK_063-20b>¶

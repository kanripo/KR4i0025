# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:43.384177
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 66
#+PROPERTY: FILE SB04n0198-066唐詩紀事-卷第六十六.
<pb:KR4i0025_SBCK_066-1a>¶
唐詩紀事卷第六十六¶
　馮涓　盧嗣立　李質　姚巖傑¶
　王璘　嚴郭　陳摽　崔安潜¶
　盧發　錢珝　盧駢　嚴惲¶
　王渙　張曙　翁綬　戴司顔¶
　孫定　趙牧　盧注　鄭愚¶
　王鐐　陳淑¶
　　　馮涓¶
涓初除京兆府參軍恩地杜相審權有江西之拜¶
制未出召㳙宻語延辟之命戒勿涓漏其言於友¶
<pb:KR4i0025_SBCK_066-1b>¶
人鄭寛寛尋捧刺詣賀杜遂鄙涓淺薄不預初選及¶
亷車發日(&KR0049;/涓)别於長樂杜長揖曰勉旃後分符眉州¶
不得之任在西川重圍中跼蹐於陳田之間羈愁六¶
年徒歩糊口著懐秦賦有南冠龍吟等集皆傷蹭蹬¶
也集有蜀䭾引其要云昻藏大歩蚕叢國曲頸微伸¶
髙九尺卓女窺窓莫我知嚴仙據按何曽識又題支¶
機石云不随俗物皆成土只待良時却補天惜已知¶
之不遇也¶
涓字信之信都人大中初舉進士登宏詞科時危隠¶
啇山十年昭宗以為眉州刺史陳田拒命涓棄郡於¶
<pb:KR4i0025_SBCK_066-2a>¶
成都墨池灌園自給王建以爲翰林學士雖詼諧傲¶
物而多有&KR0024;益卒於蜀¶
　　　盧嗣立¶
望九華山云九華深翠落軒楹逈眺澄江氣象明不¶
遇隂霾孤岫隠正當寒日衆峯呈坐觀風雪銷煩思¶
惜别煙嵐駐曉行得路歸山期早訣夜來潜已告(誠/精)¶
嗣立登㑹昌進士第¶
　　　李質¶
質字公幹襄陽人應舉無成有親在衡湘徃謁焉泝¶
流至湓城豫章逐師捨舟由武寜而反㑹草冦殺其¶
<pb:KR4i0025_SBCK_066-2b>¶
宰蒼惶前去得日觀宿東房有酒數缸甚羙遂携一¶
壺上樓酌之因吟曰曽入桃溪路仙原信少雙洞霞¶
飃素練蘚壁畫隂䆫古木愁撑月危峯欲墮江自吟¶
空向寂誰共倒秋缸吟畢如有人言曰土主尚書寓¶
宿在此¶
質登第後二十年亷察豫章時大中十二年也出科¶
名分定録¶
　　　姚巖傑¶
巖傑梁國公元崇裔孫嘗以詩酒放遊江左乾符中¶
顔摽典藩鞠場亭宇初創命巖傑紀其事文成粲然¶
<pb:KR4i0025_SBCK_066-3a>¶
摽欲刋去一二字巖傑大怒摽遂什其碑巖傑以一¶
篇紀之曰爲報顔公識我麽我心唯只與天和眼前¶
俗物𨵿情少醉後靑山入意多田子莫嫌彈鋏恨寗¶
生休唱飯牛歌聖朝若爲蒼生計也合公車到薜蘿¶
盧肇牧歙州巖傑在婺源先以著述&KR0009;肇肇已知其¶
人辞以兵火之後郡中凋弊無以迎逢大賢嵓傑復¶
以長牋激之肇不得已輟所乗馬迎至郡齋舘榖如¶
公卿禮既而日肆傲睨肇常以篇詠吒於巖傑曰明¶
月照巴山巖傑𥬇曰明月照天下奈何獨巴山耶子¶
發漸不得意無何㑹於江亭時蒯希逸在席肇改令¶
<pb:KR4i0025_SBCK_066-3b>¶
曰目前取一聮象令主曰逺望漁舟不濶尺八巖傑遽飲¶
酒一器凭欄嘔噦湏㬰即席還令曰凭欄一吐已覺空喉¶
有集二十卷目曰象溪子中和末豫章大亂巖傑病死¶
　　　王璘¶
長沙日試萬言王璘詞學富贍崔詹事亷問表薦於¶
朝先試之使&KR0492;璘請十書吏皆給筆札璘口授十吏¶
筆不停綴首題黄河賦三千字復爲鳥散余花落詩¶
二十首援筆而就時忽風雨暴至數幅為囬飈所卷¶
泥滓沾漬璘曰勿取但將紙來復縱筆一揮斯須復¶
十餘篇矣時未亭午已七千余言時路嵓方當鈞軸¶
<pb:KR4i0025_SBCK_066-4a>¶
遣一介召之璘曰請俟見帝嵓大怒亟命奏廢萬言¶
科璘杖策而歸放曠盃酒間雖屠沽無間然矣璘與¶
李羣玉相遇嶽麓寺羣玉曰公何許人璘曰日試萬¶
言王璘羣玉待之甚淺曰請與公聮句可乎璘曰唯¶
子之命羣玉破題而授之(其詞/不記)璘略不佇思繼之曰¶
芍藥花開菩薩面㯶閭葉散野人頭羣玉遂屈崔詹¶
事遺璘夾纈數匹璘翌日以作中單䄡䄖衣之¶
　　　嚴郭¶
賦百舌鳥云此禽輕巧少同倫我聽長疑舌滿身星¶
未没何先報曉栁猶粘雪便迎春頻嫌海燕巢難定¶
<pb:KR4i0025_SBCK_066-4b>¶
却訝林鶯語不真莫𠋣春風便多事玉樓還有晏眠人¶
　　　陳摽¶
摽贈元和十三年登第進士曰春官南院粉牆東地¶
色初分月色紅文字一千重馬擁喜歡三十二人同¶
眼㸔魚變辞凢水心逐鸎飛出瑞風莫恠雲泥從此¶
别揔曽惆悵去年中¶
摽詠蜀葵花云能共牡丹争幾許得人嫌處是花多¶
韋絢曰鸖與鸕鷀皆胎化而人以鸖為仙禽蓋鸖難¶
見鸕鷀易見貴耳而賤目也遂誦摽蜀葵花詩以况之¶
啄朩謡云丁丁向晚急還稀啄徧庭槐未肯歸終日¶
<pb:KR4i0025_SBCK_066-5a>¶
與君除蠧害莫嫌無事不平飛&KR0009;友人云杜甫在時¶
貪入蜀孟郊生處却歸秦如今始㑹麻姑意借問山¶
川與後人右張爲取二詩作主客圗¶
標終侍御史長慶二年進士也¶
　　　崔安潜¶
何澤韶陽曲江人也父鼎容管經略有文稱澤乾寜¶
中随計至三峯行在永樂崔公安潜即澤之同年文¶
人也聞澤來乃以一絶報之曰四十九年前及第同¶
年唯有老夫存今日殷勤訪吾子穏將鬐鬛上龍門¶
時主文與奪未分又㑹相庭有所阻(權即永樂猶子也/時/崔相公𦙍恃)¶
<pb:KR4i0025_SBCK_066-5b>¶
因之敗於垂成後漂泊𨵿外梁太祖受禪澤假廣南¶
幕職入貢勑賜及第¶
世謂崔魏公鉉好食新䭃頭杜𡺳公悰毎早食饙飯¶
乾脯崔侍中安潜㸔闘牛李衞公曰吾喜見未聞新¶
書䇿安潜字進之累爲西川平盧等節度拜侍中自¶
中令鎭荆南¶
　　　盧發¶
杜藴亷問長沙發為從事徃致聘焉發酒酣傲睨公¶
公因改著詞令曰十姓胡中第六胡也曽金闕掌洪¶
爐少年從事誇門地莫向樽前喜氣麤盧荅曰十姓¶
<pb:KR4i0025_SBCK_066-6a>¶
胡中第六胡文章官職勝崔盧暫來𨵿外分憂寄不¶
稱賔筵喜氣麤公極歡而罷¶
　　　錢珝¶
字端文吏部尚書徽之子善文辞宰相王榑薦知制¶
誥進中書舍人&KR0366;得罪珝貶撫州司馬¶
珝客舍寓懐云灑灑灘聲晚霽時客亭風袖半披垂¶
野雲行止誰相待明月襟懐秪自知無伴偶吟溪上¶
路有花偷𥬇臘前枝牽情景物潜惆悵忽似傷春逺¶
别離¶
春恨三首云負罪將軍在北朝秦淮芳草緑迢迢髙¶
<pb:KR4i0025_SBCK_066-6b>¶
臺愛妾魂銷盡始得丘遲爲一招¶
乆戍臨洮報未歸篋香銷盡别時衣身輕願比蘭堦¶
葉萬里還尋塞草飛¶
永巷頻聞小苑逰舊恩如淚亦難收君前願報新顔¶
色團扇須防白露秋¶
蜀國偶題云忽憶明皇西幸時暗傷潜恨竟誰知佩¶
蘭應語宫臣道莫向金盤進荔枝¶
送王郎中云惜别逺相送却成惆悵多獨歸廻首處¶
争那暮山何¶
未展芭蕉云冷燭無煙緑蠟乾芳心猶卷怯春寒一¶
<pb:KR4i0025_SBCK_066-7a>¶
緘書劄藏何事㑹被東風暗折㸔¶
　　　盧駢¶
盧駢貟外一日休于青龍僧舍詞氣悽慘暮歸促命¶
筆題南楣曰壽天雖云命榮枯亦太偏不知雷氏劔¶
何處更衝天題畢草草而去渉旬卒駢咸通進士也¶
　　　嚴惲¶
皮日休傷嚴子重序云余爲童在鄉校時簡上抄杜¶
舍人牧之集見有與進士嚴惲詩後至呉一日有客¶
曰嚴某余忘其名乆矣遽懐文見造於是樂甚觀其¶
所爲文工於七字徃徃有清便柔媚時可軼駿於常¶
<pb:KR4i0025_SBCK_066-7b>¶
軌其佳者曰春光冉冉歸何處更向花前把一杯盡¶
日問花花不語爲誰零落爲誰開余羙之諷而未嘗¶
怠生舉進士亦十餘計偕余方寃之謂終有得於時¶
也未㡬歸呉興後兩月(一年也/咸通十)霅人至云生以疾亡¶
於所居矣噫生徒以詞聞於士大夫竟不名而逝豈¶
止此而堙没耶江湖間多羙材士君子茍樂退而有¶
文者死無不爲時惜可勝言耶於是哭而爲詩魯望¶
生之友也嘗爲我作詩云十哭都門牓上塵蓋棺終¶
是五湖人生前有敵唯丹桂没後無家秪白蘋箬下¶
斬新醒處月江南依舊詠來春知君精爽應無盡必¶
<pb:KR4i0025_SBCK_066-8a>¶
在鄷都頌帝晨(曰紂絶慄帝晨/項梁成鄷都宫頌)¶
陸魯望云嚴子重以詩遊於名勝間舊矣余晩於江¶
南相遇甚樂不幸且没襲羙作詩序而弔之其名真¶
不杇矣又何戚其死哉余因息悲而為之和云毎值¶
江南日落春十年詩酒愛逢君芙蓉湖上吟舩𠋣翡¶
翠巖前醉馬分秪自汀洲連舊業豈無章䟽動遺文¶
猶憐未卜佳城處更斸要離冢畔雲¶
　　　王渙(裴贄)¶
大順中王渙自左史拜考工貟外同年李徳隣自右¶
史拜小戎趙光胤自補衮拜小儀王拯自小版拜小¶
<pb:KR4i0025_SBCK_066-8b>¶
勲渙首唱長句感恩上裴公曰青衿七十牓三年建¶
禮含香次苐遷珠彩下連星錯落桂花曽對月嬋娟¶
玉經磨琢多成器劒㧞沉埋更𠋣天應念衘恩最深¶
者春來爲壽拜樽前裴公荅曰謬持文柄得時賢粉¶
署清華次苐遷昔嵗䇿名皆健筆今朝稱職並同年¶
各懐器業寜推讓俱上青霄肯後先何事老夫猶賦¶
詠欲將酬和永留傳¶
渙字羣吉大順二年侍郎裴䞇下登苐徳隣拯光胤¶
皆同年也¶
渙惆悵詩云氷蚕薄絮鴛鴦綺半夜佳期並枕眠鍾¶
<pb:KR4i0025_SBCK_066-9a>¶
動紅娘喚歸去對人勻淚拾金鈿¶
李夫人病巳經秋漢武㸔來不舉頭得所濃華銷歇¶
盡楚魂湘血一生休¶
謝家池舘花籠月蕭寺房廊竹䬃風夜半酒醒憑檻¶
立所思多在别離中¶
隋師戰艦欲亡陳國破應難保此身訣别徐郎淚如¶
雨鑑鵉分後属何人¶
七夕瓊筵徃事陳蓼花蓮蔕共傷神蜀王殿裏三更¶
月不見驪山私語人¶
夜寒春病不勝懐玉瘦花啼萬事&KR0446;薄倖檀郎断芳¶
<pb:KR4i0025_SBCK_066-9b>¶
信驚嗟猶夢合歡鞋¶
嗚咽離聲管吹秋妾身今日爲君休齊奴不說平生¶
事忍㸔花枝謝玉樓¶
靑&KR0093;一絡墮雲鬟金剪刀鳴不忍㸔持謝君王&KR0009;幽¶
怨可能從此住人間¶
陳宫興廢事難期三閣空餘緑草基狎客淪亡麗華¶
死他年江令獨來時¶
晨肇重來路已迷碧桃花謝武陵溪仙山目断無尋¶
處流水潺湲日漸西¶
少卿降北子卿還朔野離觴慘别顔却到茂陵唯一¶
<pb:KR4i0025_SBCK_066-10a>¶
慟節毛零落鬢毛班¶
夢裏分明入漢宫覺來燈背錦屏空紫臺月落𨵿山¶
晚腸断君恩信畫工¶
　　　張曙¶
張曙崔昭緯中和初同舉相與詣日者問命曙時自¶
&KR0018;才名籍甚以爲將來狀元崔亦分居其下日者殊¶
不顧曙苐目崔曰將來万全髙苐曙有愠色日者曰¶
郎君亦及苐然須待崔拜相當此時過堂既而曙果¶
不終場昭緯首冠曙以篇什刺之云千里江山陪𩦸¶
尾五更風水失龍麟昨夜浣花溪上雨緑楊芳草為¶
<pb:KR4i0025_SBCK_066-10b>¶
何人後七年昭緯為相曙方登苐果於昭緯下過堂¶
杜荀鸖同年生也酬曙詩云天上書名天下傳引來¶
齊到玉皇前大仙録後頭無雪至藥成來竈絶煙𥬇¶
躡紫雲金作闕夢抛塵世鐵爲舡九華山叟驚凡骨¶
同到蓬萊豈偶然¶
　　　翁綬¶
詠酒云逃暑迎春復送秋無非緑蟻滿盃浮百年莫¶
惜千回醉一盞能消万古愁幾為芳菲眠細草曽因¶
雨雪上髙樓平生名利𨵿身者不識狂歌到白頭綬¶
登咸通進士第¶
<pb:KR4i0025_SBCK_066-11a>¶
　　　戴司顔¶
景福中江西節度使鍾傳遣僧從約進法華經一千¶
部上待之甚厚恩渥有加宣從約入内賜齋面錫紫¶
衣一副將行太常愽士戴司顔以詩贈行略曰逺來¶
朝鳯闕歸去戀元侯時呉子華任中諫司顔仰公之¶
名志在屬和以爲從約之資融覧之附掌大笑曰這¶
阿師更不要見便拽出得其承奉如此¶
司顔登大順進士第¶
　　　孫定¶
定字志元涪州大戎之族子長於儲定數舉矣儲方¶
<pb:KR4i0025_SBCK_066-11b>¶
欲就貢訪於定定謔曰子儀表堂堂好將軍材何必¶
以科第爲資儲衘之後儲貴逹未嘗言定之長晩年¶
䘮志放意柸酒景福二年下第遊京西開逺門醉中¶
走筆&KR0009;儲詩曰行行血淚洒塵襟事逐東流渭水深¶
秋跨蹇驢風尚𦂳靜投孤店日初沉一枝猶挂東堂¶
夢千里空馳北巷心明月悲歌又前去滿城煙樹噪¶
春禽定詩歌千餘首多委於兵火竟無成而卒¶
　　　趙牧¶
牧不知何許人也大中咸通中斆李長吉為短歌對¶
酒曰雲翁耕扶桑種黍養日烏手挼六十花甲子循¶
<pb:KR4i0025_SBCK_066-12a>¶
環落落如弄珠長䋲繫日未是愚有翁臨鏡捋白鬚¶
飢魂弔骨吟古書馮唐八十無髙車人生如雲在須¶
&KR0119;何乃自苦八尺驅裂衣換酒且為娱勸君朝飲一¶
瓢夜飲一壺杞天崩雷騰騰紂非舜是何足憑桐君¶
桂父豈勝我醉裏白龍多上昇菖蒲花開魚尾定金¶
丹始可延君命其餘尤尚輕巧詞多(載/不)¶
唐詩自咸通而下不足觀矣亂世之音怨以怒亡國¶
之音哀以思氣喪而語偷聲煩而調急甚者忿目褊¶
吻如㦸手交罵大抵王化習俗上下俱喪而心聲随¶
之不獨士子之罪也其來有源矣司空圖軰傷時思¶
<pb:KR4i0025_SBCK_066-12b>¶
古退已避禍清音冷然如世外道人所謂変而不失¶
正者也余故盡取晩唐之作庻知律詩末伎初若虛¶
文可以知治之盛衰¶
　　　盧汪¶
汪門族甲天下因宦家于荆南舉進士二十上不第¶
嘗賦詩曰惆悵興亡繫綺羅世人猶自選青娥越王¶
解破夫差國一箇西施也太多晚年失意賦酒胡子¶
一篇云同心相遇思同歡擎出酒胡當玉盤盤中&KR1632;¶
&KR1557;不自定四座清賔注意看可亦不在心否亦不在¶
面狥客随時自圎轉酒胡五藏属他人十分亦是無¶
<pb:KR4i0025_SBCK_066-13a>¶
情勸尔不耕亦不飢尔不蚕亦有衣有眼不能分黼¶
黻有口不能明是非鼻何尖眼何碧儀形本非天地¶
力彫䥴匠意苦多端翠㡌朱衫巧粧飾長安斗酒十¶
千酤劉伶平生為酒徒劉伶虚向酒中死不得酒池¶
中拍浮酒胡一滴不入眼空令酒胡名酒胡¶
　　　鄭愚¶
咸通中愚自禮部侍郎除鎮南海時崔魏公在京南¶
愚着錦襖子半臂䄂卷謁文公大竒之㑹夜飲更衣¶
賔從間竊謂公曰此應是慚其不稱既而復易紅錦¶
尤加煥麗衆莫能測愚為進士時未嘗以文章及魏¶
<pb:KR4i0025_SBCK_066-13b>¶
公門至是乃䞇所業崔歎賞曰真銷得錦半臂矣¶
愚作大潙虚祐師銘云湖之南湘之西山太潙深無¶
蹊虎已嘯猿又啼雨摵摵風捿捿髙入雲不可梯雖¶
欲去誰與摧彼上人忘其身一宴坐千余旬去無踈¶
來無親夷積阻架嶙峋棟宇成供養陳我不知徒自¶
勤物之生孰無情識好𢙣知寵驚真物藏百慮呈随¶
婉轉任崢嶸雲糊天月不明金在鑛火收罃我不知¶
天地先無首尾功用全六度備万行圎常自随在畔¶
邊要即用長目前非艱難不幽𤣥哀世徒苦馳驅覔¶
作佛何其愚筭海沙登迷廬眠喘喘心區區見得失¶
<pb:KR4i0025_SBCK_066-14a>¶
繫榮枯棄知覺求形模近似逺易復難但無事心即¶
安少思慮簡悲歡淨蕩蕩圎團團更無物不勞㸔𦗟¶
他語被人謾生必死理之常榮必悴非改張造衆罪¶
欺心王作少福須天堂善𢙣報正身當自結褁無人¶
將心作惡口脫空欺木石嚇盲聾牛阿房&KR0017;五通專¶
覷捕見西東禁定住陽朦朧與作爲事不同最上乗¶
有想基無結淨本無為人不見自心知動便是莫狐¶
疑直下說没文詞識此意見吾師愚廣州人唐末為相¶
　　　王鐐¶
王鐐富有詞學數舉未捷門生盧肇等公薦於春官¶
<pb:KR4i0025_SBCK_066-14b>¶
云同盟不詞賢者受譏相子&KR0018;薪優臣致誚乃旌鐐¶
嘉句曰擊石易得火扣人難得心今日朱門者曽恨¶
朱門深聲藹然果擢上第鐐登咸通進士第宰相王¶
播之弟炎生二子鐸鐐鐸相僖宗鐐累官至汝州刺¶
史王仙芝䧟郡城鐐貶韶州司馬終太子賔客¶
　　　陳琡¶
鴻之子也咸通中佐亷使郭常侍銓于徐性耿介有¶
所不合挈家居茅山平居焚香習禪妻子罕面&KR0009;居¶
蘭若自述檀經三卷臨行留一章與其僧云行若獨¶
輪車常畏大道覆止若圎底器常恐他物觸行止既¶
<pb:KR4i0025_SBCK_066-15a>¶
如此安得不離俗乾符中第璉佐薛能幕於徐琡自¶
丹陽掉小舟與相見能重其人延入城不可曰某已¶
有誓不入公門矣薛移舟赴之話道永日不宿而去¶
唐詩紀事卷第六十六¶
<pb:KR4i0025_SBCK_066-15b>¶
<pb:KR4i0025_SBCK_066-15b>¶

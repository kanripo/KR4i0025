# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:41.227168
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0198-020唐詩紀事-卷第二十.
<pb:KR4i0025_SBCK_020-1a>¶
唐詩紀事卷第二十¶
　　鄭䖍　嚴武　史俊　李適之¶
　　祖詠　李頎　綦母潜　趙謙光¶
　　李元操　薛令之　張諲　陶翰¶
　　顔舒　王琚　王熊　薛維翰¶
　　崔亘　朱琳　王冷然　萬楚¶
　　胡皓　𡊮瓘　柳識　高力士¶
　　高霽　息夫牧　崔曙¶
　　　鄭䖍¶
䖍閨情云銀鑰開香閣金臺㸃夜燈長征君自慣獨¶
<pb:KR4i0025_SBCK_020-1b>¶
卧妾何曽¶
子美詩云鶢鶋至魯門不識鍾皷饗孔翠望青霄愁¶
思彫籠養滎陽冠衆儒早聞名公賞地崇士大夫况¶
乃清氣爽天然生知姿學立游夏上神農或𨵗漏黃¶
石愧師長藥纂西極名兵流指諸掌貫穿無遺恨薈¶
蕞何技癢圭臬星經奥蟲篆丹青廣(按新史䖍集撰/當世著書八十)¶
(余篇有窺其藁者上書告䖍&KR0059;撰國史䖍蒼黄焚之/坐謫十年命其書爲㑹猝孔子作春秋㳺夏不能賛)¶
(皇猷䖍&KR0059;撰國史出其上也神農黄石藥纂兵流者/古書也言䖍無不貫穿復通游藝星經丹青之𩔖)¶
子雲窺未遍方朔諧太枉神翰顧不一躰變鍾兼兩¶
(䖍好書及畫恨無紙慈恩寺貯&KR0024;/葉數屋䖍取筆書歳乆皆遍矣)文傳天下口大字¶
<pb:KR4i0025_SBCK_020-2a>¶
猶在牓昔獻書画圖新詩亦俱徃滄洲動玉陛宣鶴¶
誤一響三絶自御題四方尤所仰(䖍自寫其詩并𦘕/以獻帝大署其尾)¶
(曰鄭䖍三絶/宣一作寡)嗜酒益踈放(䖍嗜酒踈放故杜南贈詩/云頼得蘇司業時時與酒)¶
(錢蘇司業/源明也)彈琴視天壤形骸實土木親近唯几杖未¶
曽&KR0009;官曹突兀𠋣書幌(䖍&KR0004;坐謫還京師上愛其材/欲置左右以不事事更爲置)¶
(廣文舘以䖍爲愽士䖍聞命不知廣文曹司何在訴/宰相曰上橧國學置廣文舘以居賢者令後世言廣)¶
(文愽士自君/始不亦美乎)晚就芸香閣胡塵昬坱莾反覆歸聖朝¶
㸃染無滌蕩老䝉台州椽泛泛浙江槳(安禄山反遣/張通儒劫百)¶
(官置東都僞受水部郎中因稱風緩求攝市令/潜以宻逹達靈武賊平免死貶台州司戸參軍)履穿¶
四明雪飢拾楢溪橡空聞紫芝歌不見杏壇丈天長¶
<pb:KR4i0025_SBCK_020-2b>¶
眺東南秋色餘魍魎别離慘至今班白徒懐曩春&KR0055;¶
𥘿山秀葉墜清渭朗劇談王侯門野稅林下鞅操&KR0083;¶
終夕酣時物集遐想詞塲竟踈闊平昔濫吹奬百年¶
見存沒牢落吾安放蕭條阮咸在出處同世網他日¶
傍江樓含悽述飄蕩(宣鸖一/作寡鸖)¶
䖍滎陽人天寳&KR0004;爲恊律郎或告其私撰國史坐謫¶
十年還京爲廣文愽士自寫其詩𦘕以獻帝書曰鄭¶
䖍三絶禄山反劫爲攝部郎中乃託風緩求水市令¶
而以宻草逹靈武賊平坐王維下迁而䖍貶台州司¶
戸參軍後數年卒¶
<pb:KR4i0025_SBCK_020-3a>¶
䖍著薈蕞等諸書之外又撰胡本草七卷詩中及之¶
子美云䖍與今秘書監鄭審編翰齊價謫江陵故有¶
阮咸江樓之句¶
　　　嚴武¶
卧向巴山落月時兩郷千里夢相思可但歩兵偏愛¶
酒也知光禄最能詩(阮籍/謝荘)江頭赤葉楓愁客籬外黃¶
花籬對誰䟦馬望君非一度冷𤠔秋雁不勝悲(巴嶺/荅子)¶
(美見憶子美詩云遥知/簇鞍馬回首白雲間)¶
漫向江頭把釣竿&KR0180;眠沙草愛風湍莫𠋣善題鸚鵡¶
賦何湏不着鵕䴊冠(侍/中)腹中書籍幽時曬肘後醫方¶
<pb:KR4i0025_SBCK_020-3b>¶
靜處看興發㑹能馳駿馬終須重到使君灘(&KR0009;題杜二/錦江野亭)¶
子美八哀詩云鄭公瑚璉器華岳金天晶昔在童子¶
日巳聞老成名嶷然大賢後復見秀骨清(嚴武傳武/中書侍郎)¶
(挺之子神氣雋爽敏於聞見㓜有成人風讀/書不究精義渉獵而巳大賢謂嚴子陵歟)開口取¶
將相小心事犮生(甫與武世契也嘗醉登武/&KR0451;呼斥其父名而武不忤)閱書百¶
&KR0083;盡落筆四座驚歴職匪父任嫉邪常力爭(武弱冠/以門䕃)¶
(䇿名哥舒翰奏克判官至德&KR0004;肅宗&KR0004;靖難大收才/傑武挺節赴行在宰相房琯素重之及是首薦才畧)¶
(可稱累迁/給事中)漌儀尚整肅(時武爲/侍御史)胡&KR0016;忽縱横(禄山之/亂也)¶
飛傳自河壠逢人問公卿不知萬乗出雪涕風悲武¶
受詞劒閣道謁帝蕭關城(河壠劍閣䔥関城事/新舊二史皆不載)寂寞¶
<pb:KR4i0025_SBCK_020-4a>¶
雲䑓仗飃䬙沙塞旌江山少使者笳皷凝皇情壯士¶
血相視忠臣氣不平宻論正觀躰揮發&KR0302;陽征(時肅/宗兵)¶
(鳳/翔)感激動四極聯翩收二京(二京長安東都也二/史皆不載武收復功)西¶
郊牛酒再原廟丹青明匡汲俄寵辱衛霍竟哀榮四¶
登薈府地(旣收長安以武爲京兆少尹兼御史中丞/時年二十三後又還京兆尹兼御史大夫)¶
三掌華陽兵(華陽成都也武以史思明阻兵不之官/優㳺京師頗自矜大出爲綿州剌史迁)¶
(劒南東川節度使登發上皇誥以劒南兩川合爲一/道拜武成都尹充劒南節度使入復求爲方靣拜成)¶
(都尹在蜀累年肆志逞/恣行猛政威震一方)京兆空柳色尚書無履聲群¶
烏日朝夕白馬休横行諸葛蜀人愛文翁儒化成公¶
來雪山重公去雪山輕記室得何遜韜鈴延子荆四¶
<pb:KR4i0025_SBCK_020-4b>¶
郊失壁壘(失壁壘言無出戍也/此美武能鎮静也)虚舘開逢迎堂上指¶
𦘕圖軍中吹玉笙豈無成都酒憂國只細傾時觀錦¶
水釣問俗終相并意待犬戎滅人藏紅粟盈以兹報¶
主願庶或禆世程烱烱一心在沉沉二豎嬰顔回竟¶
短折賈&KR0105;徒忠貞飛旐出江漢孤舟轉荆衡虚無馬¶
融笛悵望龍驤塋空餘老賔客身上媿簮纓¶
武年二十二爲給事黃門郎明年擁旄西蜀杜甫乗¶
醉言不謂嚴挺之乃有此子也武恚目久之曰杜審¶
言孫子擬捋虎&KR0161;合坐皆𥬇以彌縫之房太尉琯徴¶
有所悞憂怖成疾李太白作蜀道難爲房杜危之也¶
<pb:KR4i0025_SBCK_020-5a>¶
武字季鷹永泰&KR0004;卒母哭且曰而今而後吾知免爲¶
官婢矣¶
子美送武入朝有鼎湖瞻望逺象𨵗憲章新之作武¶
酬别云獨逢堯典日再覩漢宫時未効風霜勁空慙¶
雨露私夜鍾清萬户曉漏拂千旗並向斜亭謁俱承¶
别舘追斗城憐舊路渦水惜歸期峰𣗳還相伴江雲¶
更對誰試廻滄海掉更和敬亭詩祗是書應&KR0009;無忘¶
酒共持但令心事在未肯𩯭毛衰最悵巴山裏清猿¶
惱夢思¶
武題巴州光福寺楠朩云楚江長楚寺對楠朩幽生¶
<pb:KR4i0025_SBCK_020-5b>¶
赤崖背臨溪挿石盤老根苔色青蒼山雨㾗高枝閙¶
葉鳥不度半掩白雲朝與暮香殿蕭條轉宻隂花龕¶
滳𤁋垂清露聞道偏多越水頭煙生霧歛使人愁月¶
明忽憶湘川夜猿呌還思鄂渚秋看君幽靄㡬千丈¶
寂寞窮山今遇賞亦知鍾&KR0394;報黃昏猶卧禪床戀竒¶
響¶
　　史俊¶
題巴州光福寺楠木云近郭城南山寺&KR0055;亭亭竒𣗳¶
出禪林結根幽壑不知歳聳幹摩天凡㡬尋翠色晚¶
將嵐氣合月光時有夜猿吟經行緑葉望成蓋宴坐¶
<pb:KR4i0025_SBCK_020-6a>¶
黃花長滿襟此朩嘗聞生豫章今朝獨秀在巴郷凌¶
霜不肯讓松栢作宇猶來稱棟樑㑹待良工時一盻¶
應歸法水作慈航嚴武作巴山賦楠朩歌俊後以監¶
察御史來臨是&KR0022;亦賦焉¶
　　　李適之¶
常山愍王孫天寳&KR0004;代牛仙客爲左相適之未罷相¶
也朝退毎邀賔戚談諧賦詩曽賦云朱門長不閉親¶
友恣相過年今將半百不樂復如何後爲林甫所譛¶
罷乃爲詩曰避賢&KR0004;罷相樂聖且㗸盃爲問門前客¶
今朝㡬箇來¶
<pb:KR4i0025_SBCK_020-6b>¶
適之入仕不歷丞簿便爲别駕不歷兩畿官便爲京¶
兆尹不歷御史及中丞便爲大夫不歷兩省給舎便¶
爲宰相不歷剌史便爲節度使然不得其死¶
　　　祖詠¶
古意二首楚王竟何去獨自留巫山偏使世人見迢¶
遥江水間駐舟春潭裏誓願拜靈顔夢𥧌覩神女金¶
沙鳴珮環閑艶絶世姿令人氣力微含𥬇黙不語化¶
作雲朝飛¶
夫差日滛放舉國求妃嬪自謂得王寵代間無美人¶
碧羅䝉天閣坐輦乗芳春宫女數千&KR0016;常逰江水濵¶
<pb:KR4i0025_SBCK_020-7a>¶
年&KR0055;玉顔老時薄花粧新拭淚下金殿嬌多不顧身¶
生前妬歌舞死後同灰塵塜墓令人哀哀於銅雀臺¶
有司試終南山望餘雪詩詠賦云終南隂嶺秀積雪¶
浮雲端林表明霽色城中増暮寒四句即納于有司¶
或詰之詠曰意盡¶
陸渾水亭云晝眺伊川水巖間霽色明淺沙平有路¶
流水漫無聲浴鳥㳂波聚潜鱗觸釣驚更尋春岸上¶
幽意滿山楹¶
王維有喜祖三至留宿詩詠云四年不相見相見復¶
何爲握手言未畢却令傷别離升堂還駐馬酌醴便¶
<pb:KR4i0025_SBCK_020-7b>¶
呼兒語黙自相對安用旁人知(詠與維/最善)¶
詠登開元進士第¶
商璠云詠詩剪刻省淨用思&KR0057;苦氣雖不高調頗淩¶
俗至如霽日園林好清明煙火新亦可稱爲才子也¶
張&KR0003;在并州厚遇王翰旣相引爲駕部(員/外)郎說罷相¶
出翰仙州别駕至郡日聚英豪從禽擊皷恣爲歡賞¶
詠與杜華嘗在座翰坐是貶道州司馬¶
開元中進士唱第尚書省落第者至省門散去詠吟¶
曰落去他兩兩三三戴㡌子日暮祖侯吟一聲長安¶
竹栢皆枯死¶
<pb:KR4i0025_SBCK_020-8a>¶
留别盧象云朝來巳握手宿别更傷心㶚水行人渡¶
啇山驛路深故情君且足謫䆠我難任直道皆如此¶
誰能淚滿&KR0109;¶
蘭峰贈張九臯云君王旣巡狩輦路入秦京逺𣗳低¶
蒼壘孤山出草城寒踈清禁漏夜警羽林兵誰念迷¶
方客長懐魏國情¶
蘇氏别業云别業居幽處到來生隱心南山當戸牗¶
豊水在園林屋覆經冬雪庭昏未夕隂寥寥人境外¶
閑坐聽春禽¶
夕次圃田店云前路入鄭郊向經百餘里馬煩時欲¶
<pb:KR4i0025_SBCK_020-8b>¶
歇客歸程未巳落日桑柘隂遥村烟火起西還不皇¶
宿中夜渡涇水¶
題韓少府山亭云梅福幽棲處佳期不忘還鳥啼當¶
戸竹花遶傍池山水氣侵堦冷藤隂覆坐閑寜知武¶
陵趣宛在市朝間(自留别盧象以下五篇/姚合以爲極元集)¶
清明宴劉司勲别業云田家復近臣行樂不遺親霽¶
日園林好清明煙火新以文常㑹友唯徳自成隣池¶
照窓隂晚杯香藥味春簷前花覆地竹外鳥窺人(何/似)¶
桃源裏深居作隱淪¶
　　　李頎¶
<pb:KR4i0025_SBCK_020-9a>¶
緩歌行云小來託身攀貴逰傾財破産無所憂暮夜¶
經過石渠署朝將出入銅龍樓結交杜陵輕薄子誰¶
言可生復可死一沉一浮㑹有時棄我翻然如脫屣¶
男兒立身須自強十年閉戸潁水陽業就功成見明¶
主擊鍾鼎食坐華堂二八蛾眉梳墮馬美酒清歌曲¶
房下文昌宫中賜錦衣長安陌上退朝歸五陵賔從¶
莫相視三省官寮揖者稀早知今日讀書是悔作從¶
來狂俠児¶
聽董大彈胡笳聲兼語弄&KR0009;房給事云蔡女昔造胡¶
笳聲一彈一十有八拍胡人落淚向邉草漢使斷腸¶
<pb:KR4i0025_SBCK_020-9b>¶
對歸客古戍蒼蒼烽火寒大荒隂沉飛雪白先拂商¶
弦後角羽四郊秋葉驚摵摵董夫子通神明&KR0055;山竊¶
聽來妖精言遲更速皆應手將徃復旋如有情空山¶
百鳥散還合萬里浮雲隂且明斯酸雛鷹失群夜斷¶
絶胡児戀母聲川爲靜其波鳥亦罷其鳴烏珠部落¶
家郷逺羅逤沙塵哀怨生岀音變調忽飃灑長風吹¶
林雨墮瓦迸泉颯颯飛木末野鹿&KR0687;&KR0687;走堂下長安¶
城連東掖垣鳳凰池對青𤨏門高才脫略名與利日¶
夕望君抱琴至¶
漁父歌云白頭何老人簔笠蔽其身避世常不任釣¶
<pb:KR4i0025_SBCK_020-10a>¶
魚清江濵浦沙明濯足山月靜垂綸寓宿湍與瀬行¶
歌秋復春持竽湘岸竹𤑔火蘆州薪緑水飯香稻青¶
荷苞紫鱗於中還自樂所欲全吾眞而笑獨醒者臨¶
流多苦辛¶
送曁道士還玉清詩云仙官有名籍度世呉江濵大¶
道本無我青春長與君中州俄巳到至理得而聞明¶
主降黃屋時人看白雲空山何窈窕三秀日氛氲遂¶
此留書客超遥煙駕分¶
樂天放言詩序云元九在江陵有放言長句詩五韻¶
韻高而躰律意古而詞新雖前輦&KR0055;於詩者未有此¶
<pb:KR4i0025_SBCK_020-10b>¶
作唯李頎有云濟水至清河自濁周公大聖接輿狂¶
斯句近之矣¶
聖善閣送裴廸入京云雪華歛高閤苔色上鈎欄藥¶
草空階靜梧桐返照寒清吟可愈疾携手暫同歡墜¶
葉如金磬飢烏鳴露盤伊川惜東别㶚水向西看舊¶
託含香署雲霄可足難¶
題濬公山池云逺公遁跡廬山岑開山岀居祗𣗳林¶
片石孤峰窺色相清池白月㸃禪心指揮如意天花¶
落坐卧閑房春草&KR0055;此外俗塵都不染唯餘玄度得¶
相尋¶
<pb:KR4i0025_SBCK_020-11a>¶
王摩詰贈頎詩云聞君餌丹砂甚有好顔色不知從¶
今去㡬時生羽翼王母翳華芝望爾崑崙側文螭從¶
赤豹萬里方走息悲哉世上人甘此羶腥食¶
頎開元進士也¶
啇璠云頎詩發調旣清修詞亦麗漁父歌咸善玄理¶
㝡長故其論道家徃往高於衆作¶
頎東郊&KR0009;萬楚云濩落乆無用隱身甘采薇仍聞薄¶
䆠者還事田家衣頴水日夜流故人相見稀春山不¶
可望黃鳥東南飛濯足豈長徃一罇&KR0147;可依了然潭¶
上月適我胷中機在昔同門友如今出處非優游白¶
<pb:KR4i0025_SBCK_020-11b>¶
虎殿出入青𤨏闈且有薦君表當看携手歸&KR0009;晝不¶
代靣蘭茞空芳菲(此詩取於/河岳英靈)¶
王母歌云武皇齋戒承華殿端拱須&KR0119;王母見霓旌¶
照曜麒麟車羽蓋淋漓孔雀扇手指交梨遣帝食可¶
以長生臨㝢縣頭上復帶九星冠揔領玉皇坐南面¶
欲聞要言今告汝帝乃焚香請此語若能鍊䰟去三¶
尸後當見我天皇所顧謂侍女董雙成酒闌可奏雲¶
和笙紅霞白日儼不動七龍五鳯紛相迎惜哉志驕¶
神不悅歎息馬蹄與車轍&KR0232;道歌鍾查將暮&KR0055;宫桃¶
李花成雪爲看青玉五枝燈蟠螭&KR0269;火光巳絶¶
<pb:KR4i0025_SBCK_020-12a>¶
　　　綦母潜¶
字孝通開元中繇宜夀尉入集賢院待制迁右拾遺¶
終著作郎¶
早發上東門云十五能行西入秦三十無家作路人¶
時命不將明主合紫衣空染洛陽塵(顧陶取爲/唐𩔖詩)¶
春泛若&KR0088;詩云幽意無斷絶此去隨所偶晚風吹行¶
舟花路入溪口際夜轉西壑隔山望南斗潭煙飛溶¶
溶林月低向後生事且彌漫願爲持竿叟¶
王摩詰别潜詩云端笏明光宫歴稔朝雲陛詔刋延¶
閤書高義平津邸適意輕偶人虚心削繁禮盛得江¶
<pb:KR4i0025_SBCK_020-12b>¶
左風彌工建安躰高張多絶絃截河有清濟嚴冬爽¶
群木伊洛方清泚渭水氷下流潼關雪中啓符條㡬¶
時還塵纓待君洗¶
韋蘇州&KR0009;淮上綦母三詩云滿城憐傲吏終日賦新¶
詩請報淮隂客春㠶浪作期¶
商璠云拾遺詩舉躰清秀蕭蕭跨俗桑門之說於巳¶
獨能至如松覆山殿冷不可多得又鍾聲和白雲歴¶
代少有借使若人加氣質減彫餙則髙視三百年¶
外也¶
題靈隱寺山頂禪院云招提此山頂下界不相聞塔¶
<pb:KR4i0025_SBCK_020-13a>¶
影挂清漢鍾聲和白雲觀空淨室掩行道衆香焚且¶
駐西來駕人天日未曛¶
若&KR0088;溪逢孔九云相逄此溪曲勝託在烟霞潭裏竹¶
影動嵓隂簷外斜人生上皇代大吠武陵家借問淹¶
留日春&KR0055;歸若耶¶
冬夜寓居贈儲太祝云自爲洛陽客夫子吾知音盡¶
義能下士時人無此心柰何離居夜巢鳥空悲林愁¶
坐至月上復聞南隣砧¶
過禪居云山頭禪室挂僧衣牕外無人溪鳥啼黃昏¶
半在下山路却聽松聲連翠微¶
<pb:KR4i0025_SBCK_020-13b>¶
題鶴林寺云道門隱形勝向背臨法橋松覆山殿冷¶
花藏溪路遥珊珊寳幡挂熖熖明燈燒遲日半空谷¶
春風連上朝少憑水朩興蹔忝身心調願謝携手客¶
兹山禪侣饒¶
李頎送綦母三謁房給事云夫子大名下家無鍾石¶
儲惜哉湖海上曾校蓬萊書外物非本意此生空澹¶
如所思但乗興逺適唯單車高道時坎軻舊交願吹¶
嘘徒言青𤨏闥不愛承明廬百里人戸滿片言諍訟¶
踈手持蓮花經目送飛鳥餘晚景南路别炎雲中伏¶
&KR0004;此行儻不遂歸食廬洲魚¶
<pb:KR4i0025_SBCK_020-14a>¶
　　　趙謙光(賀遂涉)¶
唐諸郎中不自貟外郎拜者謂之土山頭果毅便拜¶
崇品有似長征兵士便授邊逺果毅謙光自彭州司¶
馬入爲大理正遷戸部郎中戸部員外賀遂渉詠曰¶
員外由來美郎中望亦優寜知粉署裏翻作土山頭¶
謙光荅詩曰錦帳隨情設金爐任意薰唯愁員外置¶
不應列星文¶
謙光登咸亨進士第¶
　　　李元操¶
和從叔禄愔元日早朝云銅渾變秋節玉律動年灰¶
<pb:KR4i0025_SBCK_020-14b>¶
曖曖城霞旦隱隱禁門開衆靈湊仙府百神朝帝䑓¶
葉令雙鳬至梁王駟馬來戈鋋映林闕歌管拂塵埃¶
保章望瑞氣尚書免火災冠冕多秀士簮&KR0322;饒上才¶
誰憐張仲蔚日暮反蒿萊元操開元&KR0004;詩人也¶
　　　薛令之¶
令之閩之長溪人及第遷右庶子開元中東宫官僚¶
清淡令之題詩自悼曰朝日上團團照見先生盤盤¶
中何所有苜蓿長闌干飯澁時難綰&KR0325;稀筯易寛無¶
以謀朝夕何由保歳寒上幸東宫覽之索筆題其傍¶
曰啄木口觜長鳯凰羽毛短若嫌松桂寒任逐桑(榆/煖)¶
<pb:KR4i0025_SBCK_020-15a>¶
令之遂謝病歸¶
肅宗爲太子賀知章自右庶子遷賔客授秘書監令¶
之以右&KR0024;闕兼侍讀積歳不遷故令之棄官徒歩歸¶
郷里而知章自號秘書外監晚節&KR0057;誕放肅宗乾元¶
&KR0004;以雅舊贈知章禮部尚書亦以舊恩召令之而令¶
之巳前卒¶
　　　張諲¶
諲官至刑部員外郎善草𨽻工丹青與王維李頎等¶
爲詩酒丹青之友&KR0057;善畫山水王維荅詩曰屏風誤¶
㸃感孫郎團扇草書輕内史李頎詩曰小王破躰閑¶
<pb:KR4i0025_SBCK_020-15b>¶
支䇿落日梨花照空璧詩堪記室妬風流盡與將軍¶
作勍敵¶
　　　陶翰¶
塞下曲云進軍飛狐北窮㓂𫝑將變日落沙塵昏背¶
河更一戰駿馬黃金勒彫弓白羽箭射殺左賢王歸¶
奏未央殿欲言塞下事天子不召見東出咸陽門哀¶
哀淚如霰¶
翰潤州人開元中爲禮部員外郎以氷壺賦得名商¶
璠云歴代辭人詩笔雙美者鮮矣今陶生實謂兩全¶
兼之既多興義復備别有風骨三百年以前方可論¶
<pb:KR4i0025_SBCK_020-16a>¶
其躰裁¶
燕謌行云請君留楚調聽我吟燕謌家在遼水頭邉¶
風意氣多出身爲漢將正値戎未和雪中凌天山水¶
上渡交河大小百餘戰封侯竟蹉跎歸來覇陵下故¶
舊無相過雄劒委塵匣空門唯雀羅玉簮還趙姝瑶¶
瑟付齊娥昔日不爲樂時哉今柰何¶
出蕭關懐古云駈馬繫長劒行役至蕭關悠然五原¶
上永眺蕭河前北虜三十萬此中常控弦秦城亘宇¶
宙漢帝埋旌旃刁斗鳴不歇羽書日夜傳五軍計莫¶
就三䇿議空全大漠横萬里蕭條絶人烟孤山當翰¶
<pb:KR4i0025_SBCK_020-16b>¶
海落日照祁連蒼梧苦寒客懷哉式㣲篇更悲𥘿樓¶
月夜夜出胡天¶
贈鄭員外云騘馬拂綉裳按兵遼水陽西分鴈門&KR0016;¶
北逐樓煩王聞道五軍集相邀百戰塲風沙暗天起¶
虜&KR0016;森巳行儒服䕶諸將雄謀吞大荒金門來見謁¶
朱緩生輝光數載侍御史稍遷尚書郎人生志氣立¶
所貴功業昌何必守章句終年事蒼皇同時獻賦客¶
尚在東陵傍¶
贈房侍御云(房在/新安)志人固不覊與道同周旋進則天¶
下仰巳之能晏然&KR0260;衣東府召執簡南臺先雄義乃¶
<pb:KR4i0025_SBCK_020-17a>¶
特立犯顔豈圖全謫居東南逺逸氣吟芳荃適會寥¶
廓趣清波更寅縁扁舟入五湖發纜洞庭前浩蕩臨¶
海曲超遥濟江壖微&KR0009;忽忘反遇興將彌年乃悟范¶
生智足明漁父賢郡臨新安渚佳賞此城偏日夕對¶
層岫雲霞映晴川閑居變秋色偃卧含貞堅𠋣伏自¶
相化行藏互推遷君期倦羽翮歳晏欲冲天¶
望太華贈盧司倉云作吏至西華乃觀三峰壯削成¶
元氣中傑出天河上如有飛動色不知青𡨕狀巨靈¶
安在哉厥跡猶可望方此歎行旅未由訪仙装葱朧¶
記星壇明㓕數雲嶂良友垂此契宿心所微尚敢投¶
<pb:KR4i0025_SBCK_020-17b>¶
歸山吟霞徑一相訪¶
晚出伊蘭&KR0009;河南裴中丞云退無燕息資近無當代¶
䇿冉冉時歳暮坐爲周南客前登關塞門永眺伊城¶
陌長川暗巳空千里寒氣白家在渭水西異日同所¶
&KR0244;秉志師禽尚微言祖莊易一一林壑間共繫風塵¶
役交朋忽先進天道何紛劇豈念嘉遁時依依遇沮¶
溺乗潮至漁浦作云艤舟乗早潮潮來如風雨嶂高¶
忽巳界峰暗莫及覩崩騰心爲失浩蕩月無主風停¶
浪始開𣻌𣻌入漁浦雲景共澄霽江山相吞&KR0269;倬哉¶
造化工此事巳終古流沬誠足誡高歌調易苦頗因¶
<pb:KR4i0025_SBCK_020-18a>¶
忠信全客念猶栩栩¶
宿天竺寺云松栢辭嵓口西山微徑通天開一峰見¶
宫𨵗生虚空正殿𠋣霞壁千樓摽石叢夜來猿鳥靜¶
鍾&KR0394;寒雲中峰翠映明月泉聲亂溪風心超諸境外¶
了與懸解同明發唯攺視朝日長崖東湖色濃蕩漾¶
海光漸曈曨葛仙心尚在許氏道猶崇獨徃古來事¶
幽懐期二公¶
早過臨淮云夜泊三風渚晨過臨淮島潮中海氣白¶
城上楚雲早鱗鱗漁浦帆&KR1071;&KR1071;蘆洲草川路日浩蕩¶
惄焉心如𢷬且言任𠋣伏何暇念枯槁范子名屢移¶
<pb:KR4i0025_SBCK_020-18b>¶
蘧公志常保古人去巳乆此理難足道¶
　　　顔舒¶
鳳樓怨云佳人名莫愁珠箔上花鈎清鏡鴛鴦匣新¶
粧翡翠樓𢷬衣明月夜吹管白雲秋唯恨金吾子年¶
年向隴頭(顧陶取爲/唐𩔖詩)¶
　　　王琚¶
琚自荆湖入朝至岳陽張說有送王十一及趙公入¶
朝之作云昔濫貂蟬長同承雨露霏今參魚鼈守望¶
美洞庭歸浦𣗳懸秋影江雲繞落暉離䰟似征帆常¶
徃帝郷飛琚以詩奉别云五載朝天子三湘逢舊寮¶
<pb:KR4i0025_SBCK_020-19a>¶
扁舟方輟棹清論遂終朝逺𣗳煙門沒長江地際遥¶
帝城馳夢想歸帆滿風飈(趙公冬/曦也)¶
琚逰㴩湖上寺詩云春山臨逺壑水木自幽清夙息¶
懐微尚兹焉一放情雲間聽弄鳥烟上摘&KR0004;英地僻¶
方無悶逾知道思生¶
奉答燕公云郡逺途且艱宜悲良自得胡爲心獨爾¶
惠好在南國亦旣清顔披冏然良願克與君蘭時㑹¶
群物如藻餙烟景惜歡賞雲山起翰墨接藝竒思微¶
偶談玄言直永日不知倦逾旬猶謂亟如何酌離樽¶
移棹巴城側浦口勞長望舟中獨太息疾風吹飛帆¶
<pb:KR4i0025_SBCK_020-19b>¶
倐忽南與北目盡不復見懐哉無終極唯當衡峰上¶
遥辦湖水色¶
琚以預誅太平公主之功眷委特異進戸部尚書豫¶
大政事時號内宰相群臣不能無望遂䜛于帝帝䟽¶
之歴九剌史故詩多感激之詞時燕公亦以罪謪守¶
岳陽故送琚賦詩亦有湘東股肱守心與帝郷期舟¶
檝中路蹇風波復來思之語¶
　　　王熊¶
張燕公在岳州有宴别潭州王熊詩云絲管清且哀¶
一曲傾一盃氣將然諾重心向友朋開古木無生意¶
<pb:KR4i0025_SBCK_020-20a>¶
寒雲若死灰贈君芳杜草爲植建章䑓¶
又云縉雲連省閤溝水遽西東然諾心猶在容華歳¶
不同孤城臨楚塞遠𣗳入秦宫誰念三千里江潭一¶
老翁¶
熊答云長沙辭舊國洞庭逢故人故人敦久要披霞¶
轉相親歳月空嗟老江山不惜春忽聞黄鸖曲更作¶
白頭新¶
又云平生共風月倐忽間山川不期交淡水暫得欵¶
忘年興逸方罷鈞帆開欲解船離心若危斾朝夕爲¶
君懸¶
<pb:KR4i0025_SBCK_020-20b>¶
　　　薛惟翰¶
閨怨云美人怨何&KR0055;含情𠋣金閣不笑復不語珠淚¶
紛紛落¶
春夜裁縫云珠箔因風起飛蛾入最能不敎人夜作¶
方便殺明燈¶
春女怨云白玉堂前一𣗳梅今朝忽見數花開兒家¶
門戸尋常閉春色因何入得來¶
維翰登開元進士第¶
　　　崔亘¶
春怨云夜盡夢&KR0004;驚紗牎早霧明曉粧脂粉薄春服¶
<pb:KR4i0025_SBCK_020-21a>¶
綺羅輕妾有今朝恨君無舊日情愁來理絃管皆是¶
斷腸聲¶
亘開元二十四年登進士第¶
　　　朱琳¶
開緘怨云夫婿邊庭乆幽閨恨㡬重玉琴知别日金¶
鏡識愁容&KR0180;&KR0009;雲中服慵開海外封年年得衣慣且¶
試莫裁縫¶
　　　王冷然¶
王丘傳云開元&KR0004;爲吏部典選奬用孫逖張鏡微張¶
晋明進士王冷然皆一時茂秀¶
<pb:KR4i0025_SBCK_020-21b>¶
冷然上相國燕公書曰相公必欲選良宰莫若舉前¶
倉部員外郎呉太玄爲洛陽令必欲舉御史中丞莫¶
若舉襄州剌史靳能清輦轂之路非太玄不可生䑓¶
閣之風非靳能不可僕非呉靳親友但以知其賢明¶
相公有而不知知而不用亦過&KR0055;矣抑又聞之昔閔¶
子騫爲政曰仍舊貫如之何何必攺作凡校書正字¶
一政不得入畿相公曽爲此職見貞觀巳來故事今¶
吏部侍郎楊滔眼不識字心不好賢蕪穢我清司攺¶
張我舊貫去年冬奏請自今巳後官無内外一例不¶
得入畿即知正字校書不如十郷縣尉經明進士不¶
<pb:KR4i0025_SBCK_020-22a>¶
如三衛出身相公復此攺張甄别安在古人有坐釣¶
登相立籌封侯今僕無尚父之謀薛公之䇿徒以仕¶
於書苑生於學門小道逢時大言祈相僕也幸甚幸¶
甚去冬有詩贈公愛子恊律云官微思𠋣玉文淺怯¶
投珠吕氏春秋云嘗一臠之肉知一鼎之味請公看¶
此十字則知僕曾吟五言亦更有舊文願呈作者如¶
公之用人盖巳多矣僕之思用其來乆矣拾遺&KR0024;闕¶
寜有種乎僕雖不佞亦相公一株桃李也¶
冷然吟汴堤柳云隋家天子憶楊州猒坐&KR0055;宫傍海¶
逰穿地鑿山開御路鳴笳疊皷泛清流流從鞏北分¶
<pb:KR4i0025_SBCK_020-22b>¶
河口直到淮南種官柳功成力盡人旋亡代謝年移¶
𣗳空有當時綵女侍君王繡帳旌門對柳行青葉交¶
垂連幔色白花飛度染衣香今日摧殘何用道數里¶
曽無一枝好驛&KR0016;征帆損更多山精野魅藏應老凉¶
風八月露爲霜日夜孤帆入帝郷河畔時時聞朩落¶
客中無不淚沾衣¶
　　　萬楚¶
五月五日觀妓云西施漫道浣春紗碧玉今時闘麗¶
華眉黛奪將萱草色紅裙妬殺石榴花新歌一曲令¶
人艶醉舞雙眸欲𩯭斜誰道五絲能續命却令今日¶
<pb:KR4i0025_SBCK_020-23a>¶
死君家¶
李頎東郊&KR0009;楚云濩落乆無用隱身甘采薇仍聞薄¶
䆠者還事田家衣頴水日夜流故人相見稀春山不¶
可望黃鳥東南飛濯足豈長徃一罇&KR0147;可依了然潭¶
上月適我胷中機在昔同門犮如今出處非優游白¶
虎殿出人青𤨏闈且有薦君表當看携手歸&KR0009;書不¶
代面蘭&KR0649;空芳菲¶
楚登開元進士第¶
　　　胡皓¶
和宋之問寒食題臨江驛云聞道山隂㑹仍爲火忌¶
<pb:KR4i0025_SBCK_020-23b>¶
辰途中甘棄日江上苦傷春流水翻催淚寒灰更伴¶
人丹心終不攺白髮爲誰新¶
開元中張孝嵩出塞張九齡韓休崔[沔-丏+丐]王翰皓賀知¶
章所撰送行詩號朝英集¶
明皇錫宴樂遊園皓應制詩云五酺終宴集三錫又¶
歡娯仙阜崇高異神州眺覽殊南山臨皓雪北闕對¶
明珠廣座鵷鴻滿昌庭賜馬趍綺羅含草朩絲竹&KR0269;¶
郊衢衘盃不能罷歌舞樂唐虞¶
　　　𡊮壦¶
惠文太子挽詞云寒仗丹旄引隂堂白日違暗燈明¶
<pb:KR4i0025_SBCK_020-24a>¶
象物𦘕水濕靈衣羽化淮王去仙迎太子歸冝餘鷰¶
&KR0742;土朝夕向陵飛¶
瓘明皇時人惠文太子眷宗之子岐王範也¶
　　　柳識¶
許由先生頴陽祠庭獻酹文序云識壬辰歳夏四月¶
自洛東遊至先生遺廟而頴水古風舊山巋然追懐¶
古蹤慕美至道以時酒敬酹于靈旣酌拜献言曰天¶
清旣能久地靜不能杇先生清靜天地全性出於胚¶
渾入於鴻䝉雲逰鳥還蓊欎和風當時帝道已半滋¶
章欲&KR0055;大樸散於人末散於山林乃有巢父杳㝠同¶
<pb:KR4i0025_SBCK_020-24b>¶
心堯齎公器退然見推遇聖相感不得不知耳雖濯¶
於清流道終播於無爲所謂春膏時蒸杇葉自滋先¶
生含德唐尭發之頴陽之仁德日大天下之禄利日¶
卑且聖王所重者名器至人所重者感通推以大名¶
義同讓終廉能感俗道自爲功任應㑹之偶然生垂¶
後之清風人登雲嶺多憶箕頴猗歟先生山水齊名¶
兹焉遺廟萬古芬馨¶
識弔夷齊文曰洪河之東&KR0006;首陽穹崇側聞孤竹二¶
子昔也餒在其中偕隱胡爲得仁而死青苔草朩&KR0006;¶
雲秋水䰟&KR0006;來可依&KR0006;去何止掇澗磎之毛薦精誠¶
<pb:KR4i0025_SBCK_020-25a>¶
而巳&KR0004;先生鴻逸中州鸞伏西山顧薇蕨之離離歌¶
唐虞之不還謂易暴&KR0006;又武謂墨縗&KR0006;胡顔一吒兮¶
忘飢若有誚&KR0006;干嵓之關豈不以冠弊在於上履新¶
處於下且曰一人之正位孰知三聖之純嘏讓周之¶
意不其然乎是以知先生所恤者偏矣當昔夷羊在¶
牧殷綱解結乾道息坤維絕鯨吞噬兮&KR0017;孽王奮厥¶
武天意若曰覆昏暴資濬哲於是二老歸而八百㑹¶
一戎衣而九有截况乎旗錫黃鳥珪命赤烏俾荷鉅¶
橋之施俾申羑里之辜故能岦雨集電掃風驅及下¶
車也五刃不礪於武庫九駿伏轅於文途雖二士不¶
<pb:KR4i0025_SBCK_020-25b>¶
食而兆人其蘇旣而漙天周土率土周人吁嗟先生¶
逃將奚臻萬姓歸飾兮獨欎乎方寸六合莾蕩兮終¶
跼乎一身雖忤時而過周終臣心而惻殷所以不食¶
其食求仁得仁然非一端事各其志若旁通以阜厥¶
躬應物以濟其利則焉有貞節之規君親之事靈乎¶
靈乎雖非與道而保生乃朂爲臣之不二¶
識字方明工文章最爲李華知許其文與蕭頴士元¶
德秀劉迅相上下而識練理創端徃徃詣極雖趣向¶
非愽然當時作者伏其簡㧞¶
　　　髙力士¶
<pb:KR4i0025_SBCK_020-26a>¶
力士謫承州山多薺不食因感之作詩&KR0009;意曰兩京¶
作斤賣五溪無人採夷夏雖有殊氣味都不攺其後¶
㑹赦因至武陵遇開元中羽林軍士坐事謫嶺南停¶
車話舊方知明皇厭世北望號慟嘔血而卒¶
叚柯古叙力士事證云呼二兄(張継/柯古)呼阿翁(善)呼¶
將軍(鄭夢/復)呼父老(柯)五輪磑(継)&KR0004;施棨㦸(夢)常卧簏¶
林(柯)長六尺五寸(継)陪𦵏泰陵(夢)詠薺(柯)齒成印(継)¶
上國下國(夢)夢鞭(柯)吕氏生髭(継)¶
　　　髙霽(韋瓘輿)¶
池陽九子山太白易以九華之目因與二三子聯句¶
<pb:KR4i0025_SBCK_020-26b>¶
傳之將來¶
妙有分二氣靈山開九華(太/白)層摽遏遲妙有分明朝¶
霞(髙/霽)積雪曜隂壑飛流歕陽崖(韋瓘/興)青熒玉𣗳色縹¶
緲羽人家¶
　　　息夫牧¶
冬夜宴蕭十丈因餞殷郭二子西上詩云冬有十二¶
月家君宰邑許下夫子問津潁上二賢將馳會府皆¶
適兹土夜處狹室列座有位尊卑儼如或捧觴上夀¶
或摳衣請益始崇詩以閱禮終講信而脩睦然後文¶
飽於德義潤其身頃夫子升堂之後若盧賈劉尹之¶
<pb:KR4i0025_SBCK_020-27a>¶
徒半紀間接武鳴躍實夫子訓之導之斯至也今殷¶
郭二子天資才幹而加之鏃羽觀光王庭俯拾地芥¶
其誰曰不然飛霜靄林寒氣㧾至月落匝戸夜將向¶
晨座偶謙謙畢醉温克則知孔門宴餞異於他日二¶
三子終身識之夫子以家君政事百里無事命門弟¶
子賦詩鳴琴亦以釋仳離之怨焉小子不敏忝居門¶
人之末敢不敬書其事詩曰有琴斯鳴于宰之庭君¶
子莅止其心孔子政旣告成德以永貞鳴琴有術于¶
頴之畔彼之才髦其年未冠聞詩聞禮裴&KR0006;璨璨鳴¶
琴其怡于頴之湄二子翰飛言戾京師有欎者桂載¶
<pb:KR4i0025_SBCK_020-27b>¶
攀其枝琴旣鳴矣霄旣清矣烘煁有煒酒醴惟㫖喟¶
我窹歎吁其别矣¶
　　　崔曙¶
曙頴陽東溪懐古云靈谿氛霧歇皎鏡清心顔空色¶
不映水秋聲多在山世人久踈曠萬物皆自閑白鷺¶
寒更浴孤雲晴未還昔時讓王者此地閉玄關無以¶
躡高歩凄凉林壑間¶
試明堂火珠詩云正位開重屋中天出火珠夜來雙¶
月合曙後一星孤天淨光難滅雲生望欲無還將聖¶
明代國寳在京都¶
<pb:KR4i0025_SBCK_020-28a>¶
曙以是詩得名明年卒惟一女名星星始悟其䜟也¶
曙開元二十六年登進士第¶
商璠云曙詩言辭欵要情興悲凉送别登樓但堪下¶
淚途中晚發云晚霽長風裏勞歌赴逺期雲輕歸海¶
疾月滿下山遲旅望因高盡郷心遇物悲故林遥不¶
見况在落花時¶
送薛據云無媒嗟失路有道亦乗流客處不堪别異¶
郷應共愁我生早孤賤淪落居此州風土至今憶山¶
河皆共遊一從文章事兩京春復秋君去問相識㡬¶
人成白頭¶
<pb:KR4i0025_SBCK_020-28b>¶
早發交崖山還太室云東林氣微白寒鳥忽高翔吾¶
亦自兹去北山歸草堂仲冬正三五日月遥相望蕭¶
蕭過頴上曨曨辨少陽川水生積雪野火出枯桑獨¶
徃路難盡窮隂人易傷傷此無依客如何蒙雪霜¶
唐詩紀事卷第二十¶

# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:41.511180
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0198-026唐詩紀事-卷第二十六.
<pb:KR4i0025_SBCK_026-1a>¶
唐詩紀事巻第二十六¶
　盧象　閻防　王季友　楊賁¶
　張陵　王之渙　李陽冰　蘇渙¶
　劉長卿　章八元　李穆　韋應物¶
　朱放　孫逖　李紵　畢燿¶
　　盧象¶
象題叔徴君東谿草堂云𨵿山十餘里青壁森相𠋣¶
欲識堯時天東谿白雲是雷聲轉幽壑雲氣杳流水¶
澗影生䖝蛇巗端翳梓杞大道終不易君恩曷能巳¶
鸖羡無老時龜言攝生理浮年笑六甲元化潜一指¶
<pb:KR4i0025_SBCK_026-1b>¶
未暇掃雲梯空慙阮家子¶
又云今朝共逰者得性閑未歸巳到仙人家莫驚鷗¶
鳥飛水深嚴公釣松挂巢父衣雲氣轉幽寂谿流無¶
是非名理未足羡腥臊詎所稀自惟負真意何歳當¶
食薇¶
象自江東止田園移莊慶會未幾歸汶上小弟㓜妹¶
尤悲其別賦詩云謝病始告歸依然入桒梓家人皆¶
佇立相候衡門裏疇類皆長年成人舊童子上堂家¶
慶畢顧與親姻邇論舊或餘悲思存且相喜田園轉¶
蕪没但有寒泉水衰柳日蕭條秋光清邑里入門乍¶
<pb:KR4i0025_SBCK_026-2a>¶
如客休&KR0016;非便止中飲顧王程離憂從此始两妹日¶
長成雙鬟將及人巳能持寳瑟自觧掩羅巾念昔別¶
時小未知踈與親今来識離恨掩淚方殷勤小弟更¶
孩㓜歸来不相識同居雖漸慣見人猶黙黙宛作越¶
人言殊郷甘水食別此最爲難淚盡有餘憶¶
劉夢得董侹詩集序云嘗所遊皆青雲之士聞名如¶
盧杜(員外象/工部甫)髙韻如包李(祭酒吉/侍郎紵)迭以章句揚於當時¶
商璠云象詩雅而不素有大體得國士之風曩在校¶
書名光秘閣其如靈越山多秀新安江甚清蓋東南¶
之數郡也¶
<pb:KR4i0025_SBCK_026-2b>¶
竹里舘云江南冰不開山澤氣潜通臘月聞山鳥寒¶
崕見蟄熊柳林青半合荻笋亂無叢回首金陵㟁依¶
依向北風¶
送祖詠云田家宜伏臘歳晏子言歸石路雪&KR0004;下荒¶
村鷄共飛東源多煙火北澗隱寒暉滿酌野人酒倦¶
聞隣女機胡爲困樵採㡬日&KR0013;朝衣¶
贈張筠貟外云公門世業昌才子冠裴王出自平津¶
邸還爲吏部郎神仙餘氣色列宿動輝光夜岀南宫¶
静朝趍北禁長時人窺水鑑明主賜衣裳翰苑飛鸚¶
鵡天池待鳳凰承歡疇日頋未記後時傷去去圖南¶
<pb:KR4i0025_SBCK_026-3a>¶
逺微才幸不忘¶
趙都護晏別云結髮&KR0049;旌麾元戎復在斯門開都護¶
府兵動羽林兒黠虜多飜覆謀臣有別離智同天所¶
授恩共日相隨漢使開賔幕胡笳送酒巵風霜迎馬¶
首雨雪事魚麗上䇿應無戰深情屬載馳不應行萬¶
里明主&KR0009;安危¶
象字緯卿劉夢得紀其文云公始以章句振起於開¶
元中與王維崔顯比肩驤首皷行於時妍詞一發樂¶
府傳貴由前進士&KR0024;秘書郎轉右衛倉曹&KR0122;丞相曲¶
江公方執文衡揣摩後進得公深器之擢爲左&KR0024;闕¶
<pb:KR4i0025_SBCK_026-3b>¶
河南府司錄司勲貟外郎名盛氣髙少所卑下爲飛¶
語所中左遷齊汾鄭三郡司馬入爲膳部貟外郎大¶
盗起幽陵入洛師執公脅之從伍中謫果州長史又¶
貶永州司户移吉州長史詔拜主客員外郎道病留¶
武昌遂不起故相崔大傳時爲右史方作鄂以文誌¶
其墓其詞曰噫公妙年有聲振耀當代翺翔雲路不¶
虞矰&KR0819;盛名先物易生疵癘三至郎省坐成遺耋蹭¶
蹬江臯栖栖𣳚齒見知者恨之¶
　　閻防¶
百丈谿新理茅茨讀書云浪迹棄人世還山自幽獨¶
<pb:KR4i0025_SBCK_026-4a>¶
始傍巢由蹤吾其𫉬心曲荒庭何所有老樹半空腹¶
秋蜩鳴北林暮鳥穿我屋栖遲樂遵渚恬曠寡所欲¶
開卦推盈虚散帙攻節目養閑廢人事逹命知止足¶
不學東國儒俟時勞伐輻¶
防與薛據在終南山豐得寺讀書韋蘇州有城中卧¶
疾和閻薛二子屢從邑令飲詩云車(車一/作良)馬日蕭蕭¶
胡不住(一作/在)我廬方来從令飲卧病獨何如秋風起¶
漢(一作/江)臯開户望平蕪即此恡(一作/稀)音素(一作/表)焉知¶
中宻踈渇者不思火寒者不求水人生覊寓(一作/旅)時¶
去就當如此猶希心異跡(一作從利/心迹異)眷眷存終始¶
<pb:KR4i0025_SBCK_026-4b>¶
防在開元天寶間有文稱岑參孟浩然韋蘇州有贈¶
章然不知得罪謫長沙之故也¶
商璠云防爲人好古博雅其詩警䇿語多真素至如¶
荒庭何所有老樹半空腹又若熊楷庭中樹龍蒸棟¶
裏雲皎然信也¶
秋晚石門禮佛云輕䇿凌絶壁招提謁金仙舟車無¶
由徑崕嶠乃屬天躑躅淹興景夷猶望新絃石門變¶
暝色谷口生人煙陽鴈呌平楚湫風急寒川馳暉苦¶
代謝浮脆蹔貞堅永欲卧丘壑息心依梵筵誓將歴¶
刼願無以外物牽¶
<pb:KR4i0025_SBCK_026-5a>¶
𪧐㟁道人精舍云早歳參道風放情巳寥豁重息知¶
心侣遂果巗中諾歛跡辭人間杜門守寂寞秋風剪¶
蘭蕙霜氣冷淙壑山牖見燃燈竹房聞𢷬藥願言捨¶
塵事所趣非龍蠖¶
夕次鹿門山云龐公嘉遁所浪跡難追攀浮舟暝始¶
至抱杖聊自閑雙巗開鹿門百谷集珠灣噴薄湍上¶
水㫪容漂裏山焦原足險峻梁壑未成艱我行自春¶
仲夏鳥語綿蠻蕙草色巳晚客心殊未還逺遊非避¶
地訪道愛童顔安能狥機巧争奪錐刀間¶
與永樂諸官夜泛黄河云煙&KR0055;載酒入但覺暮川虚¶
<pb:KR4i0025_SBCK_026-5b>¶
映水見山火鳴桹聞夜漁愛兹川上趣忽與世人踈¶
無假燃官燭中流有望舒¶
孟浩然湘中旅泊&KR0009;防云桂水通百粤扁舟期曉發¶
荆雲閉三邑夕望不見家襄王夢行雨才子謫長沙¶
長沙饒瘴癘胡爲乆&KR0335;滯乆別思歡顔承歡懐接袂¶
接&KR0209;杳無由徒増旅泊愁清猿不可聽㳂月上湘流¶
　　王季友¶
古塞曲云進軍飛狐北窮冦𫝑將變日落沙塵昏背¶
河更一戰騂馬黄金勒彫&KR0211;白羽箭射殺左賢王歸¶
奏未央殿欲言塞下事天子不召見東出咸陽門哀¶
<pb:KR4i0025_SBCK_026-6a>¶
哀淚如霰¶
觀于舍人壁𦘕山水云野人𪧐在人家少朝見此山¶
謂山曉半壁仍棲嶺上雲開簾放出湖中鳥獨坐長¶
松是阿誰再三招手起来遲于公大笑向子說小弟¶
丹青能爾爲¶
還山&KR0335;別長安知巳云出山不見家還山見家在山¶
前是門前此去長樵採青溪誰招𨼆白髪自相待唯¶
伴澗底松依依色不攺¶
宿東溪李十五山亭云上山下山入溪谷溪中落日¶
&KR0335;我宿栢樹依依當主人主人不在情亦足花石出¶
<pb:KR4i0025_SBCK_026-6b>¶
地两重階絶頂平天一小齋本意猶来是山水何用¶
相逢憶舊懐¶
&KR0009;韋子春云出山秋雲&KR0892;山水巳再春食我山中藥¶
不憶山中人山中誰余密白髪惟相親雀鼠晝夜無¶
知我厨&KR0338;貧依依北舍松不厭吾南隣有情盡棄&KR0162;¶
土石爲同身¶
子美爲季友作可歎行云近者抉眼去其夫河東女¶
兒身姓柳丈夫正色動引經鄷城客子王季友豫章¶
太守髙帝孫引爲賔客敬頗乆時危可㧞真豪傑二¶
人得置君側否¶
<pb:KR4i0025_SBCK_026-7a>¶
商璠云季友詩放蕩愛竒務險逺出常情之外然而¶
白首短&KR0260;良可悲乎至如觀于舍人西亭壁𦘕山水¶
云野人𪧐在人家少朝見此山謂山曉半壁仍栖嶺¶
上雲開簾放出湖中鳥甚有新意也¶
季友肅代間詩人也錢考功起有贈季友赴洪州幕¶
下詩云列郡皆用武南征所從誰諸侯重才略見子¶
如瓊枝乃知季友曾遊江西之幕¶
郎士元酬季友半日村别業兼呈李明府云村映寒¶
原日巳斜煙生密竹早歸鴉長溪&KR0047;路當群岫半景¶
東鄰照數家門通小徑連芳草馬飲東泉&KR0191;淺沙欲¶
<pb:KR4i0025_SBCK_026-7b>¶
待主人林上月還思潘令縣中花¶
岑參潼𨵿使院懐王七季友云王生今才人時軰咸¶
所仰何當見顔色終日勞夢想驅車到𨵿下欲往阻¶
河廣滿目徒春華思君罷心想開門見太華朝日映¶
髙掌忽斍蓮華峰別来更如長無心頋㣲禄有意在¶
獨徃不負林中期終當出塵網¶
　　楊賁¶
賁時興詩云貴人昔未貴咸願顧寒㣲及自登樞要¶
何曽問布衣平明登紫閣日晏下彤闈擾擾路傍子¶
無勞歌是非¶
<pb:KR4i0025_SBCK_026-8a>¶
賁登天寳三年第¶
　　張陵¶
今日漢家探使回蟻疊胡兵來未歇春風渭水不敢¶
流緫作六軍心上血¶
陵天寶間詩人也¶
　　王之渙¶
九日送別云蒯庭蕭索故人稀何處登髙且送歸今¶
日暫同芳菊酒明朝應作断蓬飛¶
出塞詩云黄沙直上白雲間一片孤城万仭山𦍑笛¶
何湏怨楊柳春光不過玉門𨵿¶
<pb:KR4i0025_SBCK_026-8b>¶
登鸛鵲樓云白日依山盡黄河入海流欲窮千里目¶
更上一重樓¶
之渙并州人與兄之咸之賁皆有文天寶間人樂天¶
作滁州刺史鄭昈墓誌云與王昌齡王之渙崔國輔¶
聮唱迭和名動一時¶
送別云楊柳東門樹青青夹御河近来攀折苦應爲¶
別離多¶
　　李陽冰¶
陽氷阮客舊居詩云阮客身何在僊雲洞口横人間¶
不到處今日此中行(阮客縉雲之𨼆者也)¶
<pb:KR4i0025_SBCK_026-9a>¶
陽氷善篆曾宰當塗太白依之¶
　　蘇渙¶
渙有變律詩云日月東西行照在大荒北其中有燭¶
龍靈恠人莫測開目爲晨暉閉目爲夜色一開復一¶
閉明晦無休息居然六合内曠哉天地徳天地且不¶
言世人強喧喧¶
毒蜂成一窠髙掛惡木枝行人百歩外目動魂亦飛¶
長安大道旁挾彈誰家兒右手持金丸引滿無所凝¶
一中紛下来勢若風雲隨身如萬箭攅宛轉迷所之¶
徒有疾惡心柰何不知機¶
<pb:KR4i0025_SBCK_026-9b>¶
養蚕爲素&KR0093;葉盡蚕不老傾筐對空林此意向誰道¶
一女不得織萬夫受其寒一夫不得意四海行路難¶
&KR0852;亦不在大福亦不在先世路險孟門吾徒當勉旃¶
杜子美有聽&KR0171;大侍御誦詩之作¶
髙仲武云渙本不平者善攻白拏巴人號曰白跖賨¶
人患之以比莊蹻後自知非乃變節從學鄉賦擢第¶
迁御史佐湖&KR0047;使崔中丞權幕崔遇害渙遂踰嶺扇¶
動哥舒晃䟦扈交廣此猶蛟龍見血本質彰矣五年¶
作變律詩十九首上廣州連率李公其意可歎荅曰¶
漢䇿紀蒯通説詞皇史録祖君彦書檄此本所以容¶
<pb:KR4i0025_SBCK_026-10a>¶
納天善惡必書春秋顯訓名言渙者其殆庻㡬乎豈¶
但不棄彫蠱亦以&KR0055;懲戒餘子也¶
渙以哥舒叛伏誅¶
　　劉長卿¶
字文房至監察御史以檢校祠部貟外郎爲轉運使¶
判官知淮&KR0047;鄂岳轉運&KR0335;後鄂岳觀察使吳仲孺誣¶
奏貶潘州南巴尉會有爲之辨者除睦州司馬終隋¶
州刺史以詩馳聲上元寶應間皇甫湜云詩未有劉¶
長卿一句巳呼宋玉爲老兵矣語未有駱賔王一字¶
巳罵宋玉爲罪人矣其名重如此¶
<pb:KR4i0025_SBCK_026-10b>¶
李嘉祐入睦州分水路憶長卿詩云北闕忤明主&KR0047;¶
方隨白雲㳂洄灘草色應接海鷗群建徳潮巳盡新¶
安江又分回㸔嚴子瀬朗詠謝安文雨過暮山碧猿¶
吟秋日曛吳洲不可到刷鬂爲思君¶
髙仲武云長卿貟外有吏幹而犯上两度迁謫皆自¶
取之詩體雖不新竒甚能錬飾十首巳上語意稍同¶
於落句尤甚此竒思銳穿也然春風吳草緑古木剡¶
山&KR0055;明日滄洲路歸雲不可尋又沙鷗驚小吏明月¶
上髙枝又細雨濕衣㸔不見閑花落地聼無聲裁長¶
&KR0024;短蓋王徽之類歟又得罪風霜苦全生天地仁傷¶
<pb:KR4i0025_SBCK_026-11a>¶
而不怨亦足以發揮風雅矣¶
過張明府别業云寥寥東郭外白首一先生考滿孤¶
琴在家移五柳成夕陽臨水釣春雨向田耕終日空¶
林下何人識此情¶
餘干旅舍云遥落暮天逈青楓霜葉稀孤城向水閉¶
獨鳥背人飛渡口月初上鄰家漁未歸郷心正欲絶¶
何處搗寒衣¶
送鄭公歸廬山云潯陽數畆宅歸卧掩柴𨵿谷口何¶
人在門前秋草閑無機買藥罷不語杖藜還舊筍成¶
寒竹空齋向暮山水流過舍下雲去到人間桂樹花¶
<pb:KR4i0025_SBCK_026-11b>¶
應發因行&KR0009;一攀(自過張明府別業三篇/姚合取爲極元集)¶
負譴後題于越亭云南天愁望絶亭上柳條新落日¶
獨歸鳥孤舟何處人生涯投嶺徼世業䧟邊塵江入¶
千峰暮花連百越春𥘿臺憐白首楚水怨青蘋草色¶
無征路鶯聲傍逐臣獨醒翻取笑直道不容身得罪¶
風霜苦全生天地仁青山數行淚滄海一窮鱗流落¶
誰相見空憐鷗鷺親(楊大年最/喜此篇)¶
同郭參謀題崔令公庭竹云不學媚清瀾能依上將¶
壇蒙蘢伭冕過青蒨巻簾㸔得地移根逺經霜抱節¶
難開花成鳳實嫰筍長漁竿藹藹軍容静蕭蕭郡宇¶
<pb:KR4i0025_SBCK_026-12a>¶
寛細音和角暮踈影上門寒阮巷何人在梁薗㡬處¶
殘空餘軒屏側歳晚對任安¶
送朱山人越中賊退後歸山云越中初戰罷江上送¶
歸橈&KR0047;渡無来信西陵自落潮空城垂故桺舊葉發¶
春苖閭里稀相見鶯花共寂寥¶
送張扈司直歸越中云時危身赴難事徃任浮沉萬¶
里三江客孤城百𢧐心春風吳草緑古木剡山深明¶
日滄洲路歸飛不可尋¶
陪鄭中丞園林宴諸姪云心逺親魚鳥功成厭皷鼙¶
林中阮家醉池上謝公題門徑蒼苔合窓隂緑篠伭¶
<pb:KR4i0025_SBCK_026-12b>¶
夕陽山向背秋草水東西舊架懸藤老踈籬挣槿齊¶
風塵不可到唯羡武陵溪¶
送駱少府云汀洲芳草緑日暮更氛氲舊國無来信¶
春江獨送君五言凌白雪六翮向青雲空自無機事¶
沙鷗巳可群¶
送李中丞之襄州云流落征南將曽驅十萬師罷歸¶
無舊業老去戀明時獨立三朝盛輕生一劒知茫茫¶
江漢上日暮欲何之¶
送嚴士元云春風𠋣棹闔閭城水國猶寒隂復晴細¶
雨濕衣㸔不見閑花落地聽無聲日斜江上孤帆影¶
<pb:KR4i0025_SBCK_026-13a>¶
草緑湖&KR0047;萬里程東道若逢相識問青&KR0129;今巳誤儒生¶
　　章八元¶
八元題慈恩塔云十層突兀在虚空四十門開靣靣¶
風却恠鳥飛平地上自驚人語半天中廻梯暗踏如¶
穿洞絶頂初攀似出籠落日鳳城佳氣合滿城春樹¶
雨濛濛或云元白見其詩云不謂嚴維出此弟子¶
八元歸桐廬舊居&KR0009;嚴長史云昨辭天子棹歸舟家¶
在桐廬憶舊丘三月暖時花競發兩溪分處水争流¶
近聞江老傳郷語遥見家山减旅愁或在醉中逢夜¶
雪懐賢應向剡川遊¶
<pb:KR4i0025_SBCK_026-13b>¶
酬劉長卿月夜云夜凉河漢白巻箔出南軒過月鴻¶
争逺辤枝葉暗翻獨謡聞麗曲緩歩接清言宣室思¶
前席行㸔拜主恩(劉云貧家唯好/月空愧子猷過)¶
韋蘇州送八元擢第徃上都應制云決勝文塲戰巳¶
酣行應辟命復才堪旅食不辤遊闕下春衣未換報¶
江南天邊宿鳥生歸思𨵿外晴山滿夕嵐立馬欲從¶
何處別都門楊柳正毿毿¶
髙仲武云八元嘗於郵亭偶題數句蓋激楚元以辭¶
家維大異之遂親指喻數年克賦擢第至如雪晴山¶
脊見沙淺浪㾗交得山水&KR0250;貎也¶
<pb:KR4i0025_SBCK_026-14a>¶
八元睦州人登大曆進士第¶
八元新安江行詩云江源南去永野渡暫維梢古戍¶
懸漁網空林露鳥巢雪晴山脊見沙淺浪㾗交自笑¶
無媒者逢人即觧嘲¶
&KR0009;苖貟外云舊宅平津邸槐隂接漢宫鳴騶馳道上¶
見月直廬中白雪歌偏麗青雲官早通悠悠天一縫¶
千里恨清風¶
　　李穆¶
劉長卿之婿也詩&KR0009;劉云處處雲山無盡時桐廬南¶
望轉參差舟人莫道新安近欲上潺湲行自遅(時劉/在新)¶
<pb:KR4i0025_SBCK_026-14b>¶
(安/郡)劉荅云孤舟相訪至天涯萬轉雲山路更賖欲掃¶
柴門迎客逺青苔黄葉滿貧家¶
長卿又送穆詩云渡口發梅花山中動泉脉蕪城春¶
草生君作楊州客鴈還空渚在人去落湖翻臨水獨¶
揮手殘陽歸掩門¶
狎鷗携稚子釣魚終老身慇懃嘱歸客莫話桃源人¶
　　韋應物¶
周逍遥公夐之後待價生令儀令儀生鑾鑾生應物¶
其詩言天寶時扈從遊幸事疑爲三衛永㤗中任洛¶
陽丞京兆府功曹天暦十四年自扈縣令制除櫟陽¶
<pb:KR4i0025_SBCK_026-15a>¶
令以疾辭不就建中二年由北部外郎出剌滁州攺¶
剌江州追赴闕攺左司郎中正元&KR0004;歴蘓州罷守寓¶
蘓臺永定精舍¶
李肇國史&KR0024;云開元後位卑而著名李北海(邕)王江¶
寜(昌齡)李舘陶鄭廣文(䖍)元魯山(徳秀)蕭功曹(頴士)¶
張長史(旭)獨孤常州(及)崔北部　梁補闕(肅)韋蘓¶
州其一也應物仕官本末似止於蘓案白傳蘓州荅¶
劉禹錫詩云敢有文章替左司謂應物也官稱亦止此¶
郡齋雨中與諸文士燕集詩云兵衛森𦘕㦸宴&KR0230;凝¶
清香海上風雨至逍遥池閣凉煩痾近(一作/正)消散嘉¶
<pb:KR4i0025_SBCK_026-15b>¶
賔復滿堂自慙居處崇未覩斯民康理會是非遣性¶
逹形迹忘鮮肥属時禁&KR0188;果幸見嘗俯飲一杯酒仰¶
聆金玉章神歡體自輕意欲凌風翔(風一/作雲)吳中盛文¶
史群彦今汪洋方知大藩地(一作/盛)豈曰財賦強¶
應物性髙㓗所在焚香掃地而坐惟顧况劉長卿丘¶
丹秦系皎然之儔得厠賔列與之酬唱樂天吳郡詩¶
石記獨書兵衛森𦘕㦸宴&KR0230;凝清香劉太真與韋書¶
云顧著作来(况也)以足下郡齋燕集相示是何情致¶
暢茂遒逸如此宋齊間沈謝吳何始精於理意然縁¶
情體物備詩人之㫖後之傳者甚失其源惟足下制¶
<pb:KR4i0025_SBCK_026-16a>¶
其横流師摯之始𨵿雎之亂於足下之文見之矣¶
故人重九日求橘戲贈云憐君獨坐思新橘始摘猶¶
酸亦未黄書後欲題三百顆洞庭湏待滿林霜¶
樂天與元九書云近歳韋蘓州歌行才麗之外頗近¶
興諷其五言詩又髙雅閑澹自成一家之體今之秉¶
筆者誰能及之然當蘇州在時人亦未甚愛重必待¶
身後然後貴之¶
欲持一瓢酒逺&KR0009;風雨夕(句)萬&KR0284;自生聽大空常寂¶
寥還從静中起却向静中銷(詠/聲)山深松子落幽人應¶
未眠(句)舟泊南池雨簾捲北樓風(句)右張爲取作主¶
<pb:KR4i0025_SBCK_026-16b>¶
客圖¶
應物&KR0009;全椒山中道士云今朝郡齋冷忽念山中客¶
澗底束荆薪歸来煑白石欲持一瓢酒逺&KR0009;風雨夕¶
落葉遍空山何處尋行跡¶
應物郡齋雨中燕集顧况和詩云好鳥集嘉樹飛雨¶
灑髙城况與數君子列坐分兩楹文雅一何麗林堂¶
含餘清我公未歸朝遊子不待情白雲帝鄉逺滄江¶
桃葉鳴拜手欲無言零淚如酒傾寸心巳摧折別離¶
方骨驚安得凌風翰肅肅賔天京時况左廷饒州司¶
士參軍故寓意於詩¶
<pb:KR4i0025_SBCK_026-17a>¶
　　朱放(一作倣)¶
剡溪行&KR0009;新別云潺湲寒溪上自此成離别回首望¶
歸人移舟逢暮雪頻行識草樹漸老傷年髪唯有白¶
雲心爲向東山月¶
九日陪劉中丞宴送客云獨坐三臺妙重陽百越間¶
水心觀逺俗霜氣入秋山不棄遺簮舊寜辭落㡌還¶
仍聞西上客咫尺謁天顔¶
九日與楊凝崔淑期登江上山有故不徃云欲從携¶
手登髙去一到門前意巳無郍得更將頭上髪學他¶
年少揷茱茰¶
<pb:KR4i0025_SBCK_026-17b>¶
山中聽子規云幽人自愛山中宿又近葛洪丹井西¶
䆫中有箇長松𣗳半夜子規來上啼¶
亂後經淮隂㟁云荒村古㟁誰家在野水浮雲處處¶
愁唯有河邊衰柳樹蟬聲相送到揚州¶
剡山夜月六言云月在沃洲山上人歸剡縣溪邊漠¶
漠黄花覆水時時白鷺驚船¶
銅雀妓云恨唱歌聲咽愁翻舞䄂遲西陵日欲暮是¶
妾斷膓時¶
經故賀賔客鏡湖道觀云巳得歸郷裏逍遥一外臣¶
那隨游水去不待鏡湖春雪裏登山屐林間漉酒申¶
<pb:KR4i0025_SBCK_026-18a>¶
空餘道士觀誰是學仙人¶
放字長通襄州人隱居剡溪嗣曹王臯鎭江西辟節¶
度參謀正元中召爲左拾遺不就¶
送張山人云知君住處足風煙古寺荒村在眼前便¶
欲移家逐君去唯愁未有買山錢¶
送著公歸越云誰能愁此别到越會相逢長憶雲門¶
寺門前千萬峰石床埋積雪山路倒枯松莫學白道¶
士無人知去蹤¶
戴叔倫早行&KR0009;放云山曉旅人去天髙秋氣悲明河¶
川上没芳草露中滋此別又萬里少年能㡬時心知¶
<pb:KR4i0025_SBCK_026-18b>¶
剡溪路聊且&KR0009;前期¶
放荅陸澧云松葉堪爲酒春来釀㡬多不辭山路逺¶
踏雪也相過¶
毗陵留别云別離非一處此處最傷情白髪將青草¶
相隨日日生¶
遊石澗寺云聞道幽深石澗寺不逢流水亦難知莫¶
道山僧無伴侣猕猴長在古松枝¶
顧况贈放云野客歸時無四鄰黔婁別乆桉常貧漁¶
樵舊路不堪入何處空山猶有人¶
嚴維贈放云昔年居漢水日醉習家池道勝跡長在¶
<pb:KR4i0025_SBCK_026-19a>¶
名髙身不知欲依天目住新自始寜移生事曽無長¶
唯將白接籬¶
　　孫逖¶
逖河南人年十五崔齊公日用試土火爐賦援翰立¶
成甫冠三擅甲科吏侍王丘試竹簾賦降階約拜待¶
以殊禮其典誥也宰相張九齡掎摭疵瑕沉吟乆之¶
不能易一字公除庻子苑咸(草/詔)曰西掖掌綸朝推無¶
對張說命二子施伯仲之禮江夏李邕自陳州入計¶
繕録其集詣公託知巳之分可謂人文之宗師國風¶
之哲匠也(巳上顔真/卿序其文)逖終刑部侍郎¶
<pb:KR4i0025_SBCK_026-19b>¶
和登會稽山云稽山碧湖上𫝑入東溟盡煙景晝清¶
明九峰争隱嶙望中厭朱紱俗内探玄牝野老聽鳴¶
騶山童擁竹軫仙花寒未落古蔓柔堪引竹澗入山¶
多松崕向天近雲從海天去日就江村隕能賦丘嘗¶
聞和歌叄不敏&KR0115;搜信冲漠多士期標凖願奉濯纓¶
心長謡入招𨼆¶
奉和左司貟外自洛使全京中路先赴長安逢立春¶
日贈韋侍郎等諸公云拜郎登省闥奉使馳車乘遥¶
瞻使者星便是郎官應臺妙時放言皇華徳弥稱二¶
陜聼風謡三𥘿望形勝此中睽友益是日多詩興寒¶
<pb:KR4i0025_SBCK_026-20a>¶
盡歳隂催春歸日華證¶
忽覩雲間數鴈廻更逢山上花正開河邊淑氣迎芳¶
草林下輕風待落梅秋憲府中髙唱入春卿署裏和¶
聲来共言東閣招賢地自有西征謝傅才¶
楊子江樓云楊子何年邑雄雄作禁𨵿江連二妃渚¶
雲近八公山驛道青桃外人煙緑嶼間晚来潮正滿¶
數處落帆還¶
　　李紓¶
字仲舒大暦&KR0004;李季卿薦爲左&KR0024;闕徳宗時終吏侍¶
李嘉祐有元日無衣冠入朝詩&KR0009;再從弟&KR0024;𨵿紓¶
<pb:KR4i0025_SBCK_026-20b>¶
獨孤及見元載求正字元知其所欲迎謂曰誰堪制¶
誥及心知不我與乃薦紓時楊炎在閣下忌及故也¶
李嘉祐自蘇臺至望亭驛人家盡空春物増思悵然¶
有作&KR0009;從弟紓云&KR0047;浦菰蒋覆白蘋東吳黎庻逐黄¶
巾野棠自發空流水江燕&KR0004;歸不見人逺樹依依如¶
送客平田渺渺獨傷春那堪廻首長沙苑烽火年年¶
報虜塵¶
戴叔倫&KR0009;中書李舍人紓云萍翻蓬自巻不共本心¶
期復入重城裏頻看百草滋水流歸思逺花發長年¶
悲盡日春風起無人見此時¶
<pb:KR4i0025_SBCK_026-21a>¶
　　畢燿¶
與獨孤常州唱和嘗贈常州云洪爐無乆停日月速¶
如飛忽然衝人身飲酒不湏疑常州後&KR0009;燿云别時¶
前盟在寸景莫自擲心與白日𨷖十無一滿百寓形¶
薪火内甘作天地客與物無踈親斗酒勝竹帛¶
燿與杜子美犮善子美贈畢四燿詩云才大今詩伯¶
家貧苦䆠卑又喜燿除監察詩云大雅何寥闊斯人¶
尚典刑交期余潦倒材力爾精靈其推重如此¶
唐詩紀事巻第二十六¶
<pb:KR4i0025_SBCK_026-21b>¶
<pb:KR4i0025_SBCK_026-21b>¶
# SB1_2064-150.png

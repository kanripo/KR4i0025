# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:42.528989
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 47
#+PROPERTY: FILE SB04n0198-047唐詩紀事-卷第四十七.
<pb:KR4i0025_SBCK_047-1a>¶
唐詩紀事巻第四十七¶
　謝良輔　鮑防　杜弈　丘丹¶
　嚴維　鄭槩　陳元初　吕渭¶
　范燈　樊珣　劉蕃　賈弇¶
　沈仲昌　李祐　李播　蕭靜¶
　崔子向　李逢吉　楊乘¶
　　　謝良輔(自良輔至沈仲昌有相㑹作憶/長安十二詠因載他詩於其後)¶
憶長安十二詠云憶長安正月時和風喜氣相隨獻¶
夀彤庭萬國燒燈青玉五枝終南徃徃殘雪渭水處¶
處流澌¶
<pb:KR4i0025_SBCK_047-1b>¶
又云憶長安臘月時温泉彩仗新移瑞氣遥迎鳳輦¶
日光先暖龍池取酒蝦蟇林下家家守嵗傳巵¶
狀江南十二詠云江南孟冬天荻穗軟如綿緑絹芭¶
蕉裂黄金橘柚懸¶
太白與良輔遊涇川陵嵓寺詩云乗君素舸泛涇西¶
宛似雲門對若溪且從康樂尋山水何必東遊入㑹¶
稽良輔登天寳十一年進士第(德宗時刺商州/爲團練所殺)¶
又狀江南十二詠云江南仲春天細雨色如煙&KR0093;爲¶
武昌桞布作石門泉¶
　　　鮑防¶
<pb:KR4i0025_SBCK_047-2a>¶
憶長安十二詠云憶長安二月時𤣥鳥初至禖祠百¶
囀宮鶯繡羽千條御柳黄&KR0093;更有曲江勝地此來寒¶
食佳期¶
狀江南十二詠云江南孟春天荇葉大如錢白雪裝¶
梅樹青袍似葑田¶
防雜感詩云漢家海内承平久萬國戎王皆稽首天¶
馬常衘苜蓿花胡人嵗獻蒲萄酒五月荔枝初破顔¶
朝離象郡夕凾闗鴈飛不到桂陽嶺馬走皆從林邑¶
山甘泉御果垂仙閣日暮無人香自落逺物皆重近¶
皆輕雞雖有德不如鸖¶
<pb:KR4i0025_SBCK_047-2b>¶
防字子慎襄陽人正元初為禮侍䇿賢良方正得穆¶
質裴復柳公綽歸登崔邠韋純魏弘簡熊執易世美¶
防知人防於詩尤所感發以譏切當世與中書舍人¶
謝良弼友善號鮑謝¶
送薛補闕入朝云平原門下十餘人獨受恩多未殺¶
身每嘆漢家兄弟少更憐楊氏子孫貧柴門豈斷施¶
行馬魯酒郍堪醉近臣頼有軍中遺令在猶將談笑¶
對風塵¶
　　　杜弈¶
憶長安十二詠云憶長安三月時上范遍是花枝青¶
<pb:KR4i0025_SBCK_047-3a>¶
門幾場送客曲水竟日題詩駿馬金鞭無數良辰美¶
景追隨¶
　　　丘丹¶
憶長安十二詠云憶長安四月時南郊万乗旌旗嘗¶
酎玉巵更獻含桃&KR0093;籠交馳芳草落花無限金張許¶
史相隨¶
狀江南十二詠云江南季冬月紅蠏大如鯿湖水龍¶
為鏡鑪風氣作煙¶
韋蘇州秋夜寄丹云懷君属秋夜散歩詠凉天山空¶
松子落幽人亦未眠¶
<pb:KR4i0025_SBCK_047-3b>¶
丹和云露滴梧葉鳴秋風桂花發中有學仙侶吹簫¶
弄明月¶
蘇州又贈丹　云跡與孤雲逺心將野鸖俱那同石¶
氏子每到府門庭¶
丹和云乆作煙霞侶蹔將簮組親還同禇伯玉入館¶
忝州人¶
蘇州聽江笛送陳侍御云逺聴江上&KR0327;江上笛若君¶
還愁獨宿客更向郡齋聞¶
丹和云離樽聞夜笛寥亮入塞城月落車馬散悽惻¶
主人情¶
<pb:KR4i0025_SBCK_047-4a>¶
蘇州送丘員外還山詩云長棲白雲表蹔訪髙齋宿¶
還辭郡邑諠歸泛松江渌結茅隱蒼嶺伐薪響深谷¶
同是山中人不知徃來躅靈芝非庭草遼鸖委池鶩¶
終當書里門一表髙陽族¶
丹酬云側聞郡守至偶乗黄犢出不别桃源人一見¶
經累日蟬鳴念秋稼蘭酌動離瑟臨水降麾幢野艇¶
纔容膝參差碧山路目送江帆疾渉海得驪珠棲梧¶
慙鳳質媿非鄭公里歸掃䝉籠室¶
蘇州重送丘二十二還臨平山居云嵗中始再見方¶
來又解携纔留野艇語已憶故山棲幽澗人夜汲深¶
<pb:KR4i0025_SBCK_047-4b>¶
林鳥長啼還持郡齋酒慰子霜露凄¶
丹和云賣藥有時至自知徃來踈遽辞池上酌新得¶
日中書歩出芙蓉府歸乗觳觫車猥䝉招隱作豈愧¶
班生盧此丹述懷之作¶
丹隱臨平山與韋蘇州徃還韋有詩贈丹云高詞棄¶
浮靡正行表鄉閭未真南宮拜聊偃東山居¶
中元日鮑端公宅遇呉天師聮句云道流為柱史教¶
戒下真仙(嚴/維)共契中元㑹初修内景篇(鮑/防)遊方依地¶
僻卜室喜墻連(謝良/輔)寳笥開金籙華池漱玉泉(杜/弈)恠¶
龍隨羽翼青節降雲煙(李/青)昔去遺丹竈今來變海田¶
<pb:KR4i0025_SBCK_047-5a>¶
(劉/蕃)養形奔二景練骨度千年(謝良/輔)騎竹投陂裏携壺¶
挂牖邊(鄭/槩)洞中嘗入靜河上舊談𤣥(陳允/初)伊俗笙歌¶
逺蓬壺日月偏(樊/珣)清騾薊訓引白犬伯陽牽(丘/丹)法受¶
相君後心存象帝先(呂/渭)道成能縮地功滿欲昇天(范/淹)¶
何意迷孤性含情戀數賢(呉/筠)¶
鮑防代宗時以御史大夫歷福建江西觀察使吕渭¶
大曆間為浙西支使大曆末貶歙州司馬觀十二月¶
詩與中元聮句皆在江南時事也詠江南而憶長安¶
其意可見矣¶
　　　嚴維¶
<pb:KR4i0025_SBCK_047-5b>¶
憶長安十二詠云憶長安五月時君王避暑華池進¶
膳甘𤓰朱李續命芳蘭綵&KR0093;競處髙明臺謝槐隂柳¶
色通逵¶
狀江南十二詠云江南春季天蓴葉細如絃池邊草¶
作逕湖上葉如船¶
維字正文越州人與劉長卿善長卿對酒寄維云陋¶
巷喜陽和衰顔對酒歌&KR0180;從華髪亂閑住白雲多郡¶
簡容垂釣家貧學弄梭門前七里瀬早晚子陵過維¶
荅云蘇躭佐郡時近出白雲司藥補清羸疾䆫吟絶¶
妙詞桞塘春水慢花塢夕陽遲欲識懷君意朝朝訪¶
<pb:KR4i0025_SBCK_047-6a>¶
檝師(時劉為睦/州司馬)¶
維作越之諸暨尉劉隨州以詩送云愛爾文章逸還¶
家印綬榮退公兼色養臨下帶鄉情喬木映官舍春¶
山宜縣城應憐釣臺石閑却為浮名¶
維留别云中年從一尉自笑此身非道薄甘微禄時¶
艱耻息機晨趍本鄉府晝偃故山扉待見干戈畢何¶
妨更採薇¶
題靈一上人院新泉云山下新泉出泠泠比法源落¶
花纔有響濺石未成㾗獨映孤松色難分衆鳥喧唯¶
當清月夜觀定此禪門¶
<pb:KR4i0025_SBCK_047-6b>¶
送薛尚書入朝云卑情不敢論拜首入轅門列郡諸¶
侯長登朝八座尊凝笳臨水發行斾向風飜幾許遺¶
民泫同懷父母恩¶
哭靈一上人云一公何不住空有逺公名共説岑山¶
路今時莫可行舊房松更老新塔草初生經論傳緇¶
侣文章遍墨卿禪床枝榦折法字棟梁傾誰復修僧¶
史應知傳巳成¶
長卿送維赴河南充嚴中丞幕府云乆别耶溪客來¶
乗使者軒用才榮入幕扶病喜同樽山屣留何處江¶
帆去獨飜暮情辭鏡水愁夢識雲門蓮府開花蕚桃¶
<pb:KR4i0025_SBCK_047-7a>¶
源寄子孫何當舉嚴𦔳偏沐漢朝恩¶
維贈别云早見登郎署同時跡下僚幾年江路永今¶
日國門遥文變騷人體官移漢帝朝望山吟度日接¶
枕話通霄萬里趍公府孤㠶恨信潮康時知巳老聖¶
代耻逃堯¶
長卿蛇浦月下重送云秋風䬃䬃鳴條風月相和寂¶
寥黄葉一離一别青山暮暮朝朝寒江漸出髙岸老¶
樹猶依斷橋明日行人巳逺空餘涙逐歸潮¶
維重别云月色今霄最明庭閑夜乆天清愁静多年¶
左宦殷勤逺别深情溪臨脩竹煙色風落髙梧雨聲¶
<pb:KR4i0025_SBCK_047-7b>¶
耿耿相看不寐遥聞擊拆山城¶
長卿七里瀬重送云秋江𣺌𣺌水空波越客孤舟欲¶
榜歌手折衰楊悲老别故人零落已無多¶
維重别云新安非故枉帆過海内如君有幾何醉裏¶
别時秋水色老人南望一狂歌¶
錢起送維尉河南云蕙葉青青花亂開少時趍府下¶
蓬萊甘泉未厭楊雄賦吏道何勞賈誼才征陌獨愁¶
雲蓋逺離筵只惜暝鍾催欲知别後相思處願植瓊¶
林向栢臺維終校書郎¶
　　　鄭槩¶
<pb:KR4i0025_SBCK_047-8a>¶
憶長安十二詠云憶長安六月時風臺水榭逶迤朱¶
果雕籠香透分明紫禁寒隨塵驚乆衢客散赭汗滴¶
瀝清驪¶
司空曙寄槩詩云倦枕欲徐行開簾秋日明手便笻¶
杖冷頭喜葛巾輕緑草前侵水黄花半上城虛銷此¶
風景不見十年兄¶
狀江南十二詠云江南孟秋天稻花白如氊素腕慙¶
新藕殘粧妬晚蓮¶
　　　陳元初¶
憶長安十二詠云憶長安七月時槐花㸃散罘罳七¶
<pb:KR4i0025_SBCK_047-8b>¶
夕針樓競出中元香供初移繡轂金鞍無限遊人處¶
處歸隨¶
僧靈一有送元初卜居麻源詩云欲向麻源隱能尋¶
謝客蹤空山幾千里幽谷第三重嵓宇寧須葺荷衣¶
不待縫因君見徃事為我謝喬松¶
陳孫移耶溪舊居呈陳元初校書云雞犬漁舟裏長¶
謡任興行即令邀客醉巳被逺山迎書笈將非重荷¶
衣着甚輕謝安無箇事忽起為蒼生¶
　　　呂渭¶
憶長安十二詠云憶長安八月時闕下天髙舊儀衣¶
<pb:KR4i0025_SBCK_047-9a>¶
冠共頒金鏡犀象對舞丹墀更愛終南㶚上可憐秋¶
草碧滋¶
狀江南十二詠云江南仲冬天紫蔗節如鞭海將塩¶
作雪山用火耕田¶
渭正元十一年知貢舉撓悶不能定去留寄詩前主¶
司曰獨坐貢闈裏愁多芳草生仙翁昨日事應見此¶
時情¶
中書省桞乆枯死興元二年車駕還桞再榮謂之瑞¶
桞明年渭以為禮部賦題德宗甚惡之¶
渭字君載河中人德宗時為禮部侍郎與裴延齡姻¶
<pb:KR4i0025_SBCK_047-9b>¶
家擢其子上弟出為潭州刺史卒¶
　　　范燈¶
憶長安十二詠云憶長安九月時登髙望見崑池上¶
苑初開露菊芳林正獻霜梨更想千門萬户月明砧¶
杵參差¶
狀江南十二詠云江南季夏天身熱汗如泉蚊蚋成¶
雷澤袈裟作水田¶
　　　樊珣¶
憶長安十二詠云憶長安十月時華清士馬相馳萬¶
國來朝漢𨵗五陵共臘秦祠晝夜歌鍾不歇山河四¶
<pb:KR4i0025_SBCK_047-10a>¶
塞京師¶
狀江南十二詠云江南仲夏天時雨下如川盧橘垂¶
金彈甘蕉吐白蓮¶
　　　劉蕃¶
憶長安十二詠云憶長安子月時千官賀至丹墀御¶
苑雪開瓊樹龍堂氷作瑶池獸炭氊爐正好貂裘狐¶
白相宜¶
狀江南十二詠云江南季秋天栗熟大如拳楓葉紅¶
霞翠蘆花白浪川¶
蕃登天寳六年進士第¶
<pb:KR4i0025_SBCK_047-10b>¶
　　　　賈弇¶
狀江南十二詠云江南孟夏天慈竹笋如編蜃氣爲¶
樓閣蛙聲作管絃¶
弇登大暦進士第桞子厚先友誌云弇長樂人善士¶
也爲校書郎卒¶
李益送校書賈弇東歸寄振上人詩云北風吹鴈數¶
聲悲况指前林是别時愁草不堪頻送逺白雲何處¶
更相期山隨匹馬行看暮路入寒城獨去遲爲向東¶
州故人道江淹巳擬惠休詩¶
　　　沈仲昌¶
<pb:KR4i0025_SBCK_047-11a>¶
狀江南十二詠云江南仲秋天鱏鼻大如船雷是樟¶
亭浪苔為界石錢¶
仲昌登天寳九年進士第蕭頴士送劉方平沈仲昌¶
秀才同觀所試雜文云山東茂異有河南劉方平臨¶
汝沈仲昌以郡府計偕之尤當禮闈能賦之試餘勇¶
待賈未始踰辰吾徒相與登羣玉咀遺芳目臨雲外¶
思入神境佳哉樂乎意數子之出幽谷而漸于陸矣¶
　　　李祐¶
𡊮江口懷王司勲王吏部云京華不啻三千里客淚¶
如今一萬𩀱若箇最為相憶處青楓黄竹入袁江¶
<pb:KR4i0025_SBCK_047-11b>¶
唐宗室也大曆元和間江南録事參軍纂之子¶
　　　李播¶
見志云去嵗買琴不與價今年沽酒未還錢門前債¶
主鴈行立屋裏(醉/人)魚貫眠¶
播登元和進士第¶
播以郎中典蘄州有李生携詩謁之播曰此吾未第¶
時行巻也李曰頃於京師書肆百錢得此遊江淮間¶
二十餘年矣欲幸見惠播遂與之因問何徃曰江陵¶
謁盧尚書播曰公又錯也盧是某親表李慚悚失次¶
進曰誠若郎中之言與荆南表丈一時乞取再拜而¶
<pb:KR4i0025_SBCK_047-12a>¶
出¶
　　　蕭靜¶
三湘有懷云桞絮飛來别洛陽梅花落後到三湘世¶
情已逐浮雲散離恨空隨江水長¶
　　　崔子向¶
上鮑大夫云行盡江南塞北時無人不誦鮑家詩東¶
堂桂樹何年折直到如今少一枝(鮑防正/元時人)¶
送惟詳律師自越之義興云陽羡諸峯頂何曾異剡¶
山雨晴人到寺朩落夜開闗縫衲紗燈晃看心錫杖¶
閑西方知有社未得與師還¶
<pb:KR4i0025_SBCK_047-12b>¶
子向正元以前為監察御史終南海從事裴鉶傳竒¶
云子向之子煒正元中人居南海¶
　　　　李逢吉¶
送令狐秀才赴舉云子有雄文藻思繁齠年射䇿向¶
金門前隨鸞鸖登霄漢却望風沙走塞垣獨憶忘機¶
陪出處自憐何力繼飛翻郍堪兩地生離緒蓬户長¶
扄行旅喧¶
和嚴揆省中宿齋遇令狐員外當直之作云致齋分¶
直宿南宫越石盧諶此夜同位極班行猶念舊名題¶
章奏亦從公曾驅𤓰士三邊靜新贈髯參六義窮竟¶
<pb:KR4i0025_SBCK_047-13a>¶
夕文昌知有月可憐如在庾樓中¶
望京臺上寄令狐華州云祗役滯南服頽思屬暮年¶
閑上望京臺萬山蔽其前落日歸飛翼連翩東北天¶
涪江適在下為我乆潺湲中葉成文教德威清逺邊¶
頒條信徒尔華髪生蒼然寄懷三峯守岐路隔雲煙¶
奉酬忠武李相公見寄云直繼先朝衛與英能移孝¶
友作忠貞劔門失險曽縳虎淮水安流縁斬鯨黄閣¶
碧幢惟是儉三公二伯未為榮惠連忽贈池塘句又¶
遣羸師破膽驚¶
酬致政楊祭酒見寄云初還相印罷戎旃獲守皇居¶
<pb:KR4i0025_SBCK_047-13b>¶
在紫煙妄比鄼侯功蔑尔每懷踈傳意悠然應將半¶
俸霑閭里料入中條訪洞天十載别離那可道倍令¶
驚喜見來篇¶
逢吉與令狐楚有唱和詩曰斷金集裴夷直為之序¶
云二相未遇時每有所作必驚流軰不數年遂壓秉¶
筆之士及入官登高益復隆高我不求異他人自逺¶
逢吉卒楚有題斷金集詩云一覧斷金集載悲埋玉¶
人牙絃千古絶珠淚萬行新¶
　　　楊乗¶
甲子嵗書事時上黨用兵討賊云竪子未鼎烹大君¶
<pb:KR4i0025_SBCK_047-14a>¶
尚旰食風雷隨出師雲霞有戰色犒功椎萬牛募勇¶
懸千帛武士日曵柴飛將競執馘喜氣迎捷書懽聲¶
送羽檄天兵日雄強桀犬稍離坼賊臂既巳斷賊喉¶
既巳搤樂禍但鯨鯢同惡惟肘腋小大勢難侔逆順¶
初不敵違命固天亡恃險乖長䇿蠆毒乆萌牙狼顧¶
非日夕禮貎忽驕狂䟽奏遂指斥動衆豈佳兵含忍¶
恐無益鴻恩既巳孤小效不足惜腐儒一鈆刀投筆¶
時感激帝閽不敢干恓恓坐長畫¶
南徐春日懷古云六代驕奢地三春物象繁靈湖通¶
漲海天塹隔中原曉渡高帆駃隂風巨艦翻旌旗西¶
<pb:KR4i0025_SBCK_047-14b>¶
日落戈甲夏雲屯豹變資陳武龍飛擁晉元風流前¶
事盡文物舊儀存邪侮嘗移潤忠貞幾度寃興亡山¶
兀兀今古水渾渾露暖蜂偷蘂鶯啼日到軒酒腸堆¶
麴蘖詩思遶乾坤愁夢全無蝶離憂每愧萱形骸勞¶
大塊玉石任炎崑出處寧由巳升沉未足言且應中¶
聖樂坐起任昏昏¶
建鄴懐古云故城故壘滿江濆盡是干戈舊苦辛見¶
此即須知帝力生來便作太平人¶
呉中書事云十萬人家天壍東管絃臺榭滿春風名¶
歸范蠡五湖上國破西施一笑中香逕自生蘭葉小¶
<pb:KR4i0025_SBCK_047-15a>¶
響廊深映月華空樽前多暇但懐古盡日愁吟誰與¶
同牓句云自怜乖拙兩何如晝泥琴聲夜泥書數拍¶
胡笳彈未熟故人新命畫胡車¶
乗甲子年書事乃㑹昌四年討劉稹也張為作主客¶
圖以白樂天為廣大教化主而以乗為入室之上¶
乗宣宗大中初登第官終殿中侍御史楊維直四子¶
發假收嚴發以春為義其子以柷以乗為名假以夏¶
為義其子以照為名收以秋為義其子以鉅鏻鑑為¶
名嚴以冬為義其子以注渉浻為名皆以文學登苐¶
時號修行楊家與靖恭諸楊比於華盛¶
<pb:KR4i0025_SBCK_047-15b>¶
¶
唐詩紀事巻第四十七¶

# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:43.167672
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 61
#+PROPERTY: FILE SB04n0198-061唐詩紀事-卷第六十一.
<pb:KR4i0025_SBCK_061-1a>¶
唐詩紀事巻第六十一¶
　　聶夷中　劉象　紀唐夫　羅紹威¶
　　鄭仁表　張林　李摶　裴廷裕¶
　　髙蟾　宋邕　崔塗　孫郃¶
　　鄭凖　章碣　于濆¶
　　　聶夷中¶
夷中有公子行云種花滿西園花發青樓道花下一¶
禾生去之爲𢙣草又詠田家詩云父耕原上田子斸¶
山下荒六月禾未秀官家已修倉又云二月賣新絲¶
五月籴新糓醫得眼前瘡剜却心頭肉我願君王心¶
<pb:KR4i0025_SBCK_061-1b>¶
化作光明燭不照綺羅筵只照逃亡屋所謂言近意¶
逺合三百篇之正也咸通十二年髙湜知舉牓内孤¶
平者夷中公乘億許棠夷中&KR0057;貧苦精古詩夷中字¶
坦之咸通中爲華隂尉¶
　　　劉象¶
鷺鷥詩云潔白孤髙生不同頂絲清軟冷揺風窺魚¶
翹立荷香裏慕侶低翻栁影中幾日下巢辭紫閤多¶
時凝目向晴空摩霄志在潜修羽㑹接鸞凰别葦叢¶
象京兆人天復元年與曹松軰同登第居五花膀¶
象詠仙掌詩時号劉仙掌詩云万古亭亭倚碧霄不¶
<pb:KR4i0025_SBCK_061-2a>¶
成竒刻不成招何如掬取天池水灑向人間救旱苖¶
　　　紀唐夫¶
開成中執政𢙣温廷筠擾場屋黜隨州縣尉唐夫送¶
以詩曰何事明時泣玉頻長安不見杏園春鳯凰詔¶
下雖霑命鸚鵡才髙却累身且飲緑醽消積恨莫辭¶
黄綬拂行塵方城若比長沙路猶隔千山與萬津¶
唐夫&KR0865;馬云連年出塞踏沙蓬豈比當時御史&KR0865;逐¶
北自諳深磧路連嘶誰念靜邊功登山毎與青雲合¶
弄影應知碧草同今日虜平將換妾不如羅䄂舞春¶
風¶
<pb:KR4i0025_SBCK_061-2b>¶
　　　羅紹威¶
唐末襲父洪信爲魏博節度使喜爲詩江東羅隠有¶
詩名紹威厚禮之與通属籍目已所爲詩号偷江東¶
集如樓前淡淡雲頭日簾外蕭蕭雨脚風無愧隠矣¶
紹威形㒵魁偉有英傑氣好招延文學士開館聚書¶
万巻毎歌酒宴㑹與賔佐賦詩頗有情致羅隠贈紹¶
威詩云寒門雖得在諸宗棲北巢南恨不同馬上固¶
慙銷髀肉幄中猶美愈頭風蹉跎歳月心仍切迢逓¶
江山夢未通深荷吾人有知已好將筆力當英雄¶
　　　鄭仁表¶
<pb:KR4i0025_SBCK_061-3a>¶
贈美人云嚴吹如何下太清玉肌無疹六銖輕自知¶
不是流霞酌願聽雲和瑟一聲¶
嘗有詩曰文章世上爭開路閥閱山東柱破天仁表¶
經過滄浪峽憇於長亭驛吏堅進一扳仁表走筆云¶
分陜東西路正長行人名利火燃湯路傍著榜滄浪¶
峽真是將閑攪撩忙¶
仁表豪爽有文嘗以門閥文章自髙曰天瑞有五色¶
雲人瑞鄭仁表傲縱多所陵籍人畏薄之仕為起居¶
郎為劉鄴所𢙣貶死嶺外鄴少時投文於仁表父泊¶
仁表嗤鄙之鄴為相仁表貶死¶
<pb:KR4i0025_SBCK_061-3b>¶
　　　張林¶
林擢進士第官至御史爲詩小巧多採景於園林亭¶
沼云菱葉乍翻人採後芰荷初没舸行時亦佳句也¶
林言毁佛寺時御史有蘇監察者撿天下廢寺見銀¶
佛一尺以下者多袖而歸時号蘇揑佛温庭筠&KR1096;曰¶
好對宻陁僧¶
　　　李摶(裴廷&KR0073;)¶
僖宗在成都廷裕登第摶以詩賀曰銅梁千里曙雲¶
開仙籙新從紫府來天上已張新羽翼世間無復舊¶
塵埃嘉禎果中君平卜賀喜須斟卓氏盃應笑戎藩¶
<pb:KR4i0025_SBCK_061-4a>¶
刀筆吏至今泥滓曝魚鰓既而復謔之曰曽隨風水¶
化凡麟安上門前一字新聞道蜀江風景好不知何¶
似杏園春裴有六韻答曰何勞問我成都事亦報君¶
知便納降蜀栁籠堤煙矗矗海棠當戸燕䨥䨥富春¶
不並窮師子濯錦全勝旱曲江髙捲絳紗楊氏宅(時/主)¶
(文寓楊子巷/故有比句)半垂紅袖薛濤牕浣花泛鷁詩千首靜¶
衆尋梅酒百缸若説絃歌與風景主人兼是碧油幢¶
摶登乾符進士第¶
　　　裴廷裕¶
廷裕字膺餘昭宗翰林學士左散騎常侍乾寜中在¶
<pb:KR4i0025_SBCK_061-4b>¶
内庭文書敏犍号下水舩後貶湖南卒(梁時姚洎為/斈士人号𢚩)¶
(灘頭上/水舩)¶
廷裕偶題云㣲雨㣲風寒食節半開半合木蘭花看¶
花倚柱終朝立却似凄凄不在家¶
　　　髙蟾¶
詠春詩曰明月斷魂清靄靄平蕪歸思緑迢迢人生¶
莫遣頭如雪縱得春風亦不消¶
金陵晚望云曽伴浮雲悲晚翠猶陪落日泛秋聲世¶
間無限丹青手一片傷心𦘕不成¶
鄭谷贈詩云張生故國三千里知者惟應杜子㣲君¶
<pb:KR4i0025_SBCK_061-5a>¶
有君恩秋葉後可能更羡謝𤣥暉蓋蟾有宫詞云君¶
恩秋後葉日日向人踈¶
蟾初落第詩云天上碧桃和露種日邊紅杏倚雲栽¶
芙蓉生在秋江上莫向春風怨未開胡曽亦有下第¶
詩云翰苑何時休嫁女文昌早晚罷生兒上林新桂¶
年年發不許平人折一枝時謂蟾無躁兢心後登第¶
乾符中爲中丞¶
　　　宋邕(一作雍)¶
春日云輕花細葉滿林端昨日春風曉色寒黄鳥不¶
堪愁裏聽緑楊宜向雨中看僞蜀韋糓取此詩爲才¶
<pb:KR4i0025_SBCK_061-5b>¶
調集¶
唐末五雲溪人范攄云宋雍初無令譽及嬰&KR0937;疾而¶
詩名始彰或戯其詩云緑楊宜向雨中看所謂無眼¶
作有眼之詩¶
　　　崔塗¶
春夕旅懐云水流花謝兩無情送盡東風過楚城蝴¶
蝶夢中家万里杜鵑枝上月三更故園書動多年絶¶
華髪春唯兩鬢生自是不歸歸便得五湖烟景有誰¶
爭¶
蜀城春云天涯憔悴身一望一霑巾在處有芳草滿¶
<pb:KR4i0025_SBCK_061-6a>¶
城無故人懐才皆得路失計自傷春清鏡不堪照鬢¶
毛愁更新塗字禮山光啓進士也¶
感花詩云繡軛香韉夜不歸少年爭認最紅枝東風¶
一陣黄昏雨又到繁花夢覺時¶
　　　孫郃¶
郃古意云屈子生楚國七雄知其材介潔世不容跡¶
合藏高萊道廢固命也瓢飲亦賢哉何事塟江南空¶
使後人哀¶
又云魏禮叚干朩秦王乃止戈小國有其人大國柰¶
之何賢哲信爲美兵甲豈云多君子戰必勝斯言聞¶
<pb:KR4i0025_SBCK_061-6b>¶
孟軻¶
郃字希韓四明人與方千友善乾寜中登進士第好¶
荀楊孟子之書學退之爲文爲校書郎中河南府人¶
學其文爲錢珝所序詩有仕官類啇賈終日常東西¶
之句¶
　　　鄭凖¶
江南清明云呉山楚驛四年中一見清明一改容旅¶
恨共風連夜起韶光隨酒着人濃延興門外攀花别¶
採石江頭帶酒逢無限歸心何計是路邊戈甲正重¶
重凖以文依荆州成中令汭常欲比肩陳阮自作所¶
<pb:KR4i0025_SBCK_061-7a>¶
業爲三巻号劉表軍書其應舉日詩巻有題水牛云¶
䕶犢横身立逢人掲尾跳朝士大笑字不欺登乾寜¶
進士第有渚宫集一巻¶
　　　章碣¶
癸卯歳毗陵登髙云流落常嗟勝會稀故人相遇菊¶
花時鳯笙龍笛數廵酒紅樹碧山無限詩塵土十分¶
歸舉子乾坤太半属偷兒長&KR0045;羽獵湏&KR0335;本開濟重¶
爲闕下期¶
焚書坑詩曰竹帛煙銷帝業虛闗河空鎻祖龍居坑¶
灰未冷山東亂劉項元來不讀書¶
<pb:KR4i0025_SBCK_061-7b>¶
上元夜建元寺觀燈呈通智上人云建元看别上元¶
燈處處回廊闘火層珠玉亂抛髙殿佛綺羅深拜逺¶
山僧臨風走筆思呈惠到曉行禪合伴能無限喧闐¶
留不得月華西下露華凝¶
邵安石連州人髙湘侍郎南遷歸闕途次連江安石¶
以所業投獻遂挈至輦下湘主文安石擢第碣賦東¶
都望幸刺之曰懶修珠翠上髙臺眉月連娟恨不開¶
縱使東廵也無益君王自領美人來¶
碣孝摽之子登乾符進士第碣未第時方干贈詩織¶
錦雖云用舊機抽捘起様更新竒何如且破望中葉¶
<pb:KR4i0025_SBCK_061-8a>¶
未可便攀低處枝藉地落花春半後打牕斜雪夜深¶
時此時才子吟應苦吟苦鬼神知不知¶
　　　千濆¶
辛苦吟云隴上扶犂兒手種腹長飢牕下擲梭女手¶
織身無衣我願燕趙姝化爲嫫女姿一笑不直金自¶
然家國肥¶
古宴曲云雉扇合蓬萊朝車廻紫陌重門集嘶馬言¶
宴金張宅燕娥奉巵酒低鬟若無力十戸手胼胝鳯¶
凰釵一隻髙樓齊下視日照綺羅色笑指負心人不¶
信生中國¶
<pb:KR4i0025_SBCK_061-8b>¶
思歸引云不耕南畆田誤愛東堂桂身同樹上花一¶
落又經歳交親日相薄知已恩潜替日開十二門自¶
是無歸計濆字子漪咸通進士終泗州判官¶
唐詩紀事巻第六十一¶
<pb:KR4i0025_SBCK_061-9a>¶

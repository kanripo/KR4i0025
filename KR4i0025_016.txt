# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:41.050753
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0198-016唐詩紀事-卷第十六.
<pb:KR4i0025_SBCK_016-1a>¶
唐詩紀事卷第十六¶
　王維　王縉　裴廸　崔興宗¶
　　王維¶
集異記載維未冠文章得名妙能琵琶春之一日岐¶
王引至公主第使為伶人進主前一進新曲號鬰輪¶
&KR0129;并出所為文主大竒之令宫婢傳教遂召試官至¶
第諭之作觧頭登第¶
祿山之亂李龜年奔於江潭曽於湘中採訪使筵上¶
唱云紅豆生南國秋來發幾枝贈君多採擷此物最¶
相思又清風明月苦相思蕩子從戎十載餘征人去¶
<pb:KR4i0025_SBCK_016-1b>¶
日慇懃嘱歸鴈來時数附書此皆維所製而梨園唱¶
焉¶
維年十七時九日憶山東弟兄云獨在異鄉為異客¶
毎逢佳節倍思親遥知兄弟登高處遍揷茱茰少一人¶
祿山大㑹凝碧池梨園弟子欷歔泣下樂工雷海清¶
擲樂噐西向大慟賊支解於試馬殿維時拘於菩提¶
寺有詩曰萬户傷心生野煙百僚何日更朝天秋槐¶
落葉深宫裏凝碧池頭奏管絃後有罪以此詩獲免¶
寜王憲貴盛寵妓數十人有賣餅之妻纎曰明媚王¶
一見属意因厚遺其夫求之寵愛逾等嵗餘因問曰¶
<pb:KR4i0025_SBCK_016-2a>¶
汝復憶餅師否使見之其妻注視𩀱淚垂頰若不勝¶
情時王座客十餘人皆當時文士無不悽異王命賦¶
詩維先成云莫以今時寵難忘異日恩看花滿眼淚¶
不共楚王言座客無敢繼者王乃歸餅師以終其志¶
出本事詩¶
或説維詠終南山詩譏時也詩曰太一近天都連山¶
接海隅言勢熖盤據朝野也白雲回望合青靄入看¶
無言徒有其表也分野中峰變晴隂衆壑殊言恩澤¶
偏也故人投處宿隔水問樵夫畏禍&KR0055;也¶
維善𦘕破墨山水嘗自制曰當代謬詞客前身應𦘕¶
<pb:KR4i0025_SBCK_016-2b>¶
師不能捨餘習偶&KR0013;時人知¶
維字摩詰為給事中遇禄山反賊平下遷太子中&KR0098;¶
三遷尚書右丞䘮妻不娶孤居三十年母亡表輞川¶
第為寺終葬其西寳應中代宗語王縉曰朕嘗於諸¶
玉座聞維樂章今傳幾何遣中人徃取縉裒集數百¶
篇上之表曰臣兄文辭立身行之餘力當官堅正秉¶
操孤直縱居要劇不忘清浄實見時軰許以高流至¶
於晚年彌加進道端坐虛室念兹無生乗興為文未¶
嘗廢業詔荅云卿之伯氏天下文宗位歷先朝名高¶
希代抗行周雅長揖楚詞調六氣於終篇正五音於¶
<pb:KR4i0025_SBCK_016-3a>¶
逸韻泉飛藻思雲散襟情詩家者流時論歸美誦於¶
人口乆鬰文房謌以國風冝登樂府眎朝之後一夜¶
將觀石室所藏歿而不杇栢梁之會今也則亡乃春¶
棣華克成編録聲猷益茂歎息良深¶
商璠云維詩辭秀調雅意新理愜在泉爲珠看壁成¶
繪一字一句皆出帝境至如落日山水好漾舟信歸¶
風又澗芳襲人衣山月映石壁又天寒逺山靜日暮¶
長河急又賤日豈殊衆貴來方悟稀又日暮沙漠陲¶
𢧐聲煙塵&KR0187;詎肯慙於古人也¶
送晁監歸日本國云積水不可極安知滄海東九州¶
<pb:KR4i0025_SBCK_016-3b>¶
何重去萬里若乗空向國唯看日歸㠶但信風鼇身¶
映天黒魚眼射波紅郷樹扶桒外主人孤島中别離¶
方異域音信若為通¶
送丘為云憐君不得意况復柳條春為客黄金盡還¶
家白髮新五湖三畝宅萬里一歸人知禰不能薦羞¶
稱獻納臣¶
獵騎云風勁角&KR0211;鳴將軍獵渭城草枯鷹眼疾雪盡¶
馬蹄輕忽過新豐市還歸細柳營回㸔射雕處千里¶
暮雲平(自送晁監以後三詩姚合極元集云/此詩家射&KR0583;之手也更擇其極玄者)¶
藍田精舎云落日山水好漾舟信歸風翫竒不&KR0116;逺¶
<pb:KR4i0025_SBCK_016-4a>¶
因以㝷源窮遥愛雲木翠&KR0004;疑路不同安知清流轉¶
偶與前山通捨舟理輕䇿果然愜所適老僧四五人¶
逍遥䕃松栢朝&KR0394;林方&KR0892;夜禪山更寂道心友牧童¶
世事問樵客瞑宿長林下焚香卧瑶席澗芳襲人衣¶
山月映石壁再㝷畏迷誤明發更登歷笑謝桃源人¶
花紅復來覿¶
西施篇云艶色天下重西施寕又微朝仍越溪女莫¶
作吳宮妃賤日豈殊衆貴來方悟稀要人傳脂粉不¶
自着羅衣君寵益嬌態君憐無是非當時浣沙伴莫¶
得同車歸&KR0009;言鄰家子効顰安可希(又字/未詳)¶
<pb:KR4i0025_SBCK_016-4b>¶
淇上别趙仙舟云相逢方一笑相送還成泣祖席忽¶
傷離荒城復愁入天寒逺山静日暮長河急觧纜君¶
已遥望君猶佇立¶
李陵詠(時年/十九)云漢家李將軍三代將門子結髪有竒¶
䇿少年成壯士長驅塞上兒深入單于壘旌旗列相¶
向簫皷悲何已日暮沙漠陲戰聲煙塵裏將令驕虜¶
㓕豈獨名王侍既失大軍援遂嬰穹廬耻少小蒙漢¶
恩何堪坐思此深哀欲有報投軀未能死引領望子¶
卿非君誰相理¶
渭城朝雨裛輕塵客舎青青柳色新勸君更盡一杯¶
<pb:KR4i0025_SBCK_016-5a>¶
酒西出陽𨵿無故人維送客詩也¶
　　王縉¶
縉字夏卿河中人與兄維俱以名聞舉草澤文辭清¶
麗科上第相肅宗¶
縉九月九日作云莫將邊地比京都八月嚴霜草已¶
枯今日登高樽酒裏不知能有菊花無¶
別輞川云山月曉仍在林風凉不絶殷懃如有情惆¶
悵令人别¶
贈曇壁上人云林中空寂舎階下終南山高卧一床¶
地回㸔六合間浮雲幾處㓕飛鳥何時還問義天人¶
<pb:KR4i0025_SBCK_016-5b>¶
接無心世界閑誰知大隱客兄弟自追攀¶
遊悟真寺云聞道黄金地仍成白玉田擲山移巨石¶
呪嶺出飛泉猛虎同三逕愁猿學四禪買香燃緑桂¶
乞火踏青蓮草色揺霞上松聲泛月邊山河窮百二¶
世界滿三千梵宇聊慿覽王城遂𦕈然㶚陵纔出樹¶
渭水欲連天逺縣分朱郭孤村起白煙望雲思聖主¶
披霧憶羣賢薄䆠慙尸禄終身擬尚玄誰言草庵客¶
曾和栢梁篇¶
送孫秀才云帝城風日好况復建平家玉枕䨇紋簟¶
金盤五色𤓰山中無魯酒松下飲胡麻莫厭田家苦¶
<pb:KR4i0025_SBCK_016-6a>¶
歸期逺復賖¶
　　裴廸¶
過曇興上人山院云不逺㶚陵邊安居何十年入門¶
穿竹徑&KR0335;客(或/曰)山泉鳥囀深林裏心閑落照前浮名¶
竟何憶從此願棲禪(畎字聽/未詳)¶
廸&KR0004;與王維興宗俱居終南天寶後為蜀州刺史與¶
杜甫友善(興宗/姓崔)¶
廸與王維訪逸人不遇賦詩云恨不逢君出荷蓑青¶
松白屋更無他陶令五男曽不有蔣生三逕任相過¶
芙蓉曲沼春流滿薜荔成帷晚靄多聞説桃源好迷¶
<pb:KR4i0025_SBCK_016-6b>¶
客不如高卧盻庭柯¶
維詩云桃源一向絶風塵柳市南頭訪隠淪到門不¶
敢題凢鳥㸔竹何湏問主人城外青山如屋裏東家¶
流水入西隣閉户著書多歳月種松皆作老龍鱗¶
王維輞川集云餘别業在輞川山谷其遊止有孟城¶
坳華子岡文杏舘斤竹嶺鹿柴(去/聲)木蘭柴茱茰沜(潘/上)¶
(去音匹半/切水流也)宫槐陌臨湖亭南垞(音/茶)欹湖柳浪欒家瀬¶
金屑泉白石灘北垞竹里舘辛夷塢漆園等與裴廸¶
閑暇各賦絶句云¶
維孟城坳云新家孟城口古木餘衰柳來者復為誰¶
<pb:KR4i0025_SBCK_016-7a>¶
空悲昔人有¶
廸和云結廬古城下時登古城上古城非疇昔今人¶
自來徃¶
維華子岡云飛鳥去不窮連山復秋色上下華子岡¶
惆悵情何極¶
廸和云落日松風起還家草露睎雲光侵&KR0130;跡山翠¶
拂人衣¶
維文杏舘云文杏裁為梁香茅結為宇不知棟裏雲¶
去作人間雨¶
廸和云迢迢文杏舘躋攀日已屢南嶺與北湖前看¶
<pb:KR4i0025_SBCK_016-7b>¶
復廻顧¶
維斤竹嶺云擅欒映空曲青翠漾漣漪暗入商山路¶
樵人不可知¶
明流紆且直緑篠宻復&KR0055;一逕通山路行歌望舊岑(廸)¶
鹿柴云空山不見人但聞人語響&KR1901;景入&KR0055;林復照¶
青苔上(維)¶
日夕見寒山便爲獨徃客不知&KR0055;林事但有麏麚迹(廸)¶
木蘭柴云秋山歛餘照飛鳥逐前侣彩峰時分明夕¶
嵐無處所(維)¶
蒼蒼落日時鳥聲亂溪水縁溪路轉深幽興何時巳(廸)¶
<pb:KR4i0025_SBCK_016-8a>¶
茱茰沜云結實紅且緑復如花更開山中儻留客置¶
此芙蓉盃維¶
飄香亂椒桂布葉間檀欒雲日雖廻照森沉猶自寒(廸)¶
宮槐陌云&KR1901;逕䕃宮槐幽隂多緑苔應門但迎掃畏¶
有山僧來(維)¶
門前宮槐陌是向欹湖道秋來山雨多落葉無人掃(廸)¶
臨湖亭云輕舸迎上客悠悠湖上來當軒對樽酒四¶
靣芙蓉開(維)¶
當軒彌滉漾孤月正徘徊谷口猿聲發風傳入户來(廸)¶
南垞云輕舟南垞去北垞淼難即融浦望人家遥遥¶
<pb:KR4i0025_SBCK_016-8b>¶
不相識(維)¶
孤舟信一泊南　湖水㟁落日下崦嵫清波殊淼漫(廸)¶
欹湖云吹簫凌極浦日暮送夫君湖上一廻首青山¶
卷白雲維¶
空闊湖水廣青熒天色同艤舟一長嘯四靣來清風(廸)¶
柳浪云分行接綺樹倒影入清漪不學御溝上春風¶
傷别離(維)¶
映池同一色逐吹散如&KR0093;結隂旣得地何謝陶家詩(廸)¶
欒家瀬云颯颯秋雨中淺淺石溜㵼跳波自相濺白¶
鷺驚復下(維)¶
<pb:KR4i0025_SBCK_016-9a>¶
瀬聲喧極哺㳂渉向南津汎汎鷗鳬渡時時欲近人(廸)¶
金屑泉云日飲金屑泉少當千餘歳翠鳳翊文螭羽¶
節朝玉帝(維)¶
縈渟澹不流金碧如可拾迎晨含素華獨徃事朝汲(廸)¶
白石灘云清淺白石灘緑蒲尚堪把家住水東西浣¶
沙明月下(維)¶
跂石復臨水弄波情未極日下川上寒浮雲澹無色(廸)¶
北垞云北垞湖水北雜樹映朱欄逶迤南川水明㓕¶
青林端(維)¶
南山北垞下結宇臨欹湖毎欲採樵去扁舟出菰蒲(廸)¶
<pb:KR4i0025_SBCK_016-9b>¶
竹里舘云獨坐幽篁裏彈琴復長嘯深林人不知明¶
月來相照(維)¶
來過竹里舘日與道相親出入唯山鳥幽&KR0055;無世人(廸)¶
辛夷塢云木末芙蓉花山中發紅蕚澗户寂無人紛¶
紛開且落(維)¶
緑堤春草合王孫自留翫况有辛夷花色與芙蓉亂(廸)¶
漆園云古人非慠吏自闕滛世務偶&KR0009;一㣲官婆娑¶
數株樹(維)¶
好閑早成性果此諧𪧐諾今日漆園遊還同莊叟樂(廸)¶
椒園云桂樽迎帝子杜若贈佳人椒漿奠瑶席欲下¶
<pb:KR4i0025_SBCK_016-10a>¶
雲中君(維)¶
丹刺刺人衣芳香留過客幸填調鼎用願君垂採摘(廸)¶
李頎聖善閣送廸入京云雪華歛高閣苔色上鈎欄¶
藥草空階静梧桐返照寒清吟可愈疾携手暫同歡¶
墜葉和金磬飢烏鳴露盤伊川惜東别㶚水向西看¶
舊託含香署雲霄何足難¶
　　崔興宗¶
興宗為右&KR0024;闕時和王譙勑賜櫻桃詩云未央朝謁¶
正逶迤天上櫻桃錫此時朱實&KR0004;傳九&KR0160;殿繁花舊¶
雜萬年枝全勝晏子江南橘莫比潘家大谷梨聞道¶
<pb:KR4i0025_SBCK_016-10b>¶
令人顔色好神農本草自應知¶
喜群公訪林亭云窮巷深林常閉𨵿悠然獨卧對前¶
山今朝忽枉嵇生駕倒屣開門遥觧顔¶
王維詩云緑樹重隂蓋四隣青苔日厚自無塵科頭¶
箕踞長松下白眼看君是甚人¶
盧象云映竹時聞轉轆轤當䆫只是網蜘蛛主人非¶
病常高卧　堵蒙籠一老儒¶
王縉云聲名不問十年餘老大誰能更讀書林中獨¶
酌隣家酒門外時聞長者車¶
裴廸云喬柯門裏自成隂散髪䆫中曾不簮逍遥且¶
<pb:KR4i0025_SBCK_016-11a>¶
喜從吾事榮寵從來非我心(時號興宗/為處士)¶
又王維有崔九徃南山馬上口號與别云城隅一分¶
首幾日還相見山中有桂花莫待花如霰¶
裴廸云歸山深淺去湏盡丘壑美莫學武陵人暫遊¶
桃源裏¶
興宗留别云駐馬欲分&KR0109;清寒御溝上前山氣景佳¶
獨徃還惆悵¶
王維與興宗冩真詠云𦘕君年少時如今君已老今¶
時新識人知君舊時好¶
王維送興宗遊蜀云送君從此去轉&KR0116;古人稀徒御¶
<pb:KR4i0025_SBCK_016-11b>¶
猶回首田薗方掩扉出門當旅食中路授寒衣江漢¶
風流地遊人何歳歸¶
唐詩紀事卷第十六¶

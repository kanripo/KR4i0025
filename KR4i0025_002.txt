# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:40.427559
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0198-002唐詩紀事-卷第二.
<pb:KR4i0025_SBCK_002-1a>¶
唐詩紀事卷第二¶
　眀皇　德宗　文宗　宣宗¶
　昭宗¶
軒遊宫十五夜云行邁離秦國廵方赴洛師路逢三¶
五夜春色暗中期關外長河轉宫中淑氣遲歌鐘對¶
明月不减舊遊時¶
初入秦川路逢寒食詩云洛川芳樹映天津㶚㟁垂¶
楊&KR0805;地新冝爲經過行處樂不知虚度兩京春去年¶
有閏今春早曙色和風着花草可憐寒食與清明光¶
輝併在長安道自從關路入秦川爭到何人不戯鞭¶
<pb:KR4i0025_SBCK_002-1b>¶
公子途中方蹴踘佳人馬上戯鞦韆渭水長橋今欲¶
渡怱怱漸見新豐樹　遠㸔驪岫入雲霄預想陽(起/池)¶
煙霧煙霧氛氲水殿開蹔拂香輪歸去來今歲清明¶
行巳晚明年寒食更相陪¶
早渡蒲闗云鐘皷嚴更曙山河野望通鳴鸞下蒲坂¶
飛斾入秦中地險闗逾壯天平鎮尚雄春深津樹合¶
月落戍樓空馬色分朝景鷄聲逐曉風所希常道㤗¶
非復俟繻同¶
帝幸蜀西至劒門題詩曰劒閣撗雲峻鑾輿出狩回¶
翠屏千仞合丹嶂五丁開灌木縈旗轉仙雲拂馬來¶
<pb:KR4i0025_SBCK_002-2a>¶
乗時方在德嗟爾勒銘材至德二年普安郡守賈深¶
勒石¶
開元間河南叅軍鄭銑朱陽丞郭仙舟投匭獻詩敕¶
曰觀其文理乃崇道法至於今時不切事情冝各從¶
所好並罷官度爲道士¶
裴寛除太原尹帝賦詩餞之曰德比岱雲布心如晉¶
水清¶
早登太行山中言志云清蹕渡河陽凝笳上太行火¶
龍明鳥道鐡騎遶羊膓白露霾隂壑丹霞𦔳曉灮澗¶
泉含宿凍山草帯餘霜野老茅爲室樵人薜作裳宣¶
<pb:KR4i0025_SBCK_002-2b>¶
風問耆艾敦俗勸耕桑凉德慙先哲徽猷慕昔皇不¶
因今展義何必冐垂裳¶
帝廵省塗次上黨舊宫賦詩序曰朕昔在初九佐貳¶
此州未遇扶揺之力空俟海沂之詠洎大横入兆出¶
處斯易一揮寳劎遽履瑶圖承曆數而順謳謡着天¶
衣而御區夏嗟乎向時沈黙駕四馬而朝京師今日¶
逍遥乗六龍而問風俗爰因廵省途次舊居山川宛¶
然人事無間忽其昇華周遊館宇觸目依然雖迹異¶
漢皇而地如豐邑擊筑慷慨酌杯留連空想大風題¶
兹短什詩云¶
<pb:KR4i0025_SBCK_002-3a>¶
三千初擊浪九萬欲&KR0366;空天地猶驚否隂陽始遇䝉¶
存貞斯歷試佐貳佇昭融多謝時康理良慙寳劒功¶
長懐問𪔂氣夙負㧞山雄不學劉崐舞先歌漢祖風¶
英髦既包括豪傑自牢籠人事一朝異謳謡四海同¶
如何昔朱邸今此作離宫鴈沼澄瀾翠猿嵓落照紅¶
小山秋桂馥長坂舊蘭藂即是淹留處乗歡樂未窮¶
荅張説出雀䑕谷云雷出膺乾象風行順國人川途¶
猶在晉車馬漸歸秦背陜闗山險横汾皷吹頻草依¶
陽谷變花待北嵓春聞有鵷鸞客清詞雅調新求音¶
思欲報心迹竟難陳¶
<pb:KR4i0025_SBCK_002-3b>¶
送張&KR0003;廵邊云端拱復垂裳長懐御遠方股肱申教¶
義戈劒静要荒命將綏邊服雄圖出廟堂三台入武¶
帳八座起文昌寳胄匡韓主華宗輔漢王茂先慙愽¶
物平子謝文章盡節恢時佐輸誠禦㓂場三軍臨朔¶
野駟馬即戎行皷吹威夷狄旌軒溢洛陽雲臺先著¶
美今日更貽芳¶
送張説集賢上學士云廣學開書殿崇儒引席珍集¶
賢招衮職論道命台臣禮樂㳂今古文章革舊新獻¶
酬罇俎列賔主位班陳節變雲初夏時移氣尚春所¶
希&KR0653;史䇿千載仰兹晨¶
<pb:KR4i0025_SBCK_002-4a>¶
左丞相説右丞相璟太子少𫝊乾曜同上官命讌東¶
堂賜詩云赤帝收三傑黄軒舉二臣由來丞相重分¶
掌國之鈞我有握中璧䨇飛席上珍子房推要道仲¶
子訝風神復輟台衡老將爲調䕶人鵷鸞同拜日車¶
騎擁行塵樂聚南宫宴觴連北斗醇俾子成百揆垂¶
拱問&KR0212;倫¶
同二相已下群臣宴樂遊園賜詩云撰日嵓廊暖需¶
雲宴樂初萬方朝玉帛千品㑹簮&KR0322;地入南山遠城¶
分北斗餘林塘垂柳宻原隰野花踈帟幕㸔逾暗歌¶
鐘聽自虛興闌歸騎轉還奏弼違書二相謂張宋也¶
<pb:KR4i0025_SBCK_002-4b>¶
千秋莭賜群臣鏡詩云臺上氷花澈䆫中月影臨更¶
衘長壽帯留意感人深是日賜宴詩云月衘花綬鏡¶
露綴綵&KR0093;囊張説應制云珠囊含瑞露金鏡抱僊輪¶
開元十六年帝自擇廷臣爲諸州刺史許景先治虢¶
州源灮裕鄭州冦泚宋州鄭温琦邠州袁仁恭杭州¶
崔志廉襄州李昇期邢州鄭放定州蔣挺湖州裴觀¶
滄州崔誠遂州凡十一人行詔宰相諸王御史以上¶
祖道洛濵盛具奏太常樂帛舫水嬉命高力士賜詩¶
令題座右帝親書且給筆&KR0083;令自賦賚絹三千遣之¶
帝詩云¶
<pb:KR4i0025_SBCK_002-5a>¶
眷言思共理鑑寢想惟良猗歟此推擇聲績著周行¶
賢能既俟進黎獻實佇康視人當如子愛人亦如傷¶
講學試誦論阡陌勸耕桑虚譽不可飾清知不可忘求¶
名迹易見安直德自彰獄訟必以情教民貴有常恤¶
惸且存老撫弱復綏强勉哉各祗命知予眷萬方¶
帝爲趙法師別造精院過院賦詩并序云秋九月聽¶
政觀風存乎遊息退朝之後歷西上陽入清虚院則¶
法師所居之地也法師得𤣥元之法養浩然之氣故¶
法此僊家特建真宇紫房對聳緑竹羅生既親重其¶
人每經過其地以怡神洗雪進德脩業何必齋心累¶
<pb:KR4i0025_SBCK_002-5b>¶
月逺在順風因而賦詩用適真意云尔詩云¶
宗師心物外爲道運虚舟不戀巗泉賞來從宫禁遊¶
探玄知㡬歲習静更冝秋煙樹辨朝色風湍聞夜流¶
坐朝繁聽覧尋勝在清幽欲廣無爲化因兹庶可求¶
又送趙法師還蜀因名山奠簡詩云道家奠靈簡自¶
昔仰神仙真子今將命蒼生福可傳江山尋故國城¶
郭信依然二室遥相望雲廻洞裏天(蜀州新津縣也/法師觀宇在今)¶
天寳十六年又送忠州太守康昭逺等詩云端拱臨¶
中樞&KR0225;懐共予理不惟臺閣英孰振循良美分符侯¶
甸内拜首明庭裏誓節期飲氷調人方導水嘉聲馳¶
<pb:KR4i0025_SBCK_002-6a>¶
九牧惠化灮千祀時雨侔昔賢芳猷貫前史佇爾頌¶
中和吾將令卿士¶
　　德宗¶
元日退朝觀軍仗歸營云獻歲視元朔萬方咸在庭¶
端旒揖群后廻輦閲師貞綵仗宿華殿退朝歸禁營¶
分行左右出轉斾風雲生歷歷趨複道容容映層城¶
勇餘矜捷技令肅無喧聲眷此戎旅節載嘉良工誠¶
順時傾宴賞亦以𦔳文經¶
中和節日宴百寮賜詩云韶華啓仲序初吉諧良辰¶
肇兹中和節式慶天地春歡酣朝野同生德區宇均¶
<pb:KR4i0025_SBCK_002-6b>¶
雲開灑膏露草䟽芳河津歲華方載陽東作方肆勤¶
慙非薰風唱曷用慰吾人¶
中和節賜百官讌集因示所懐云至化常在宥保和¶
兹息人推誠撫諸夏與物長爲春仲月風景暖禁城¶
花栁新芳時恊金奏錫燕周群臣&KR0093;竹豈云樂忠賢¶
唯所親庻洽朝野意曠然天下均¶
帝移晦日爲中和節故吕渭詩云皇心不向晦攺節¶
號中和淑氣同風景佳名自詠歌湔裙移舊俗賜尺¶
下新科曆象千年正酺醵四海多正元八年試宏詞¶
詩以中和節應詔¶
<pb:KR4i0025_SBCK_002-7a>¶
重陽日即事云令節曉澄霽四郊煙靄空天青白露¶
㓗菊散黄金叢寡德荷天貺順時休百工豈懐歌鐘¶
樂思爲君臣同至化在亭育相成資始終未知康衢¶
詠所仰惟年豐¶
豐年多慶九日示懐云爽氣肅時令早衣聞朔鴻重¶
陽有佳節具物欣年豐皎潔暮潭色芬敷新菊叢芳¶
罇滿衢室繁吹凝煙空惠合信吾道保和惟爾同推¶
誠至玄化天下期爲公¶
九日絶句云禁苑秋來爽氣多昆明風動起滄波中¶
流簫皷誠堪賞詎假横汾發棹歌¶
<pb:KR4i0025_SBCK_002-7b>¶
重陽中外同懽餘字韻群臣亦以其韻奉和故權德¶
輿云宸衷在化成藻思煥瓊琚微臣侍竊抃豈足歌¶
唐虞¶
又重陽即事豐年多慶二詩以同字韻亦依以奉和¶
故德輿前章云天道灮下濟睿詞敷大中後章云澤¶
均行葦厚年慶華黍豐武元衡前章云重陽德澤振¶
萬國歡娱同後章云賡歌禹功盛擊壤堯年豐九奏¶
碧霄裏千官皇澤中¶
重陽日中外同歡以詩言志因示群官云爽節在重¶
九物華新雨餘清秋黄葉下菊散金潭初萬實行就¶
<pb:KR4i0025_SBCK_002-8a>¶
稔百工欣所如歡心暢遐邇殊俗同車書至化自敦¶
睦佳辰冝宴胥鏘鏘間&KR0093;竹濟濟羅簮&KR0322;此樂匪足¶
躭此誠期永孚¶
七月十五日題章敬寺云招提邇皇邑&KR0232;道連重城¶
法筵會早秋駕言訪禪扄嘗聞大仙教清浄宗無生¶
七物匪吾寳萬行先求成名相既䨇寂繁華奚所榮¶
金風扇㣲凉逺煙凝翠晶松院静苔色竹房深磬聲¶
境幽真慮恬道勝外物輕意適本非説含毫空復情¶
(七年/正元)¶
正元五年初置中和節帝製詩冩本賜戴叔倫於容¶
<pb:KR4i0025_SBCK_002-8b>¶
州詩云東風變梅柳萬彚生春灮中和紀月令方與¶
天地長耽樂豈予尚懿兹時景良庶遂亭育恩同致¶
寰海康君臣永終始交㤗符隂陽曲沼水新碧華林¶
桃稍芳勝賞信多歡戒之在無荒¶
送徐州張建封還鎭云牧守寄所重才賢生爲時宣¶
風自淮甸授龯膺藩維入覲展遐戀臨軒慰來思忠¶
誠在方寸感激陳情詞報國爾所尚恤人予是資歡¶
宴不盡懷車馬當還期穀雨將應&KR0049;行春猶未遲勿¶
以千里遥而云無巳知(獨建封𫉬賜詩/正元後藩帥入朝)¶
帝善爲文尤長於篇什每與學士言詩於浴堂殿夜¶
<pb:KR4i0025_SBCK_002-9a>¶
分不𥧌正元中昭義節度李抱真薦貝州宋庭芬之¶
女若昭召入禁中試文帝咨美帝每與侍臣賡和若¶
昭姊若莘等五人皆預呼學士¶
正元四年九月賜宴曲江亭帝爲詩序曰朕在位僅¶
將十載實頼忠賢左右克致小康是以擇三令節錫¶
兹宴賞俾大夫卿士得同歡洽也夫共其戚者同其¶
休有其初者貴其終咨爾群寮順朕不暇樂而能節¶
職思其憂咸若時則庻乎理矣因重陽之㑹聊示所¶
懐詩云¶
早衣對庭燎躬化勤意誠時此萬機暇適與佳節并¶
<pb:KR4i0025_SBCK_002-9b>¶
曲池潔寒流芳菊舒金英乾坤爽氣澄臺殿秋&KR0653;清¶
朝野慶年豐高㑹多歡聲求懐無荒誡良事同期情¶
因詔曰卿等重陽㑹宴朕想歡洽欣慰良多情發于¶
中因製詩序令賜卿等一本可中書門下簡定文詞¶
士三五十人應制同用清字明日内於延英門進來¶
宰臣李泌等雖奉詔簡擇難於取捨由是百寮皆和¶
上自考其詩以劉太真及李紓等四人爲上等鮑防¶
于邵等四人爲次等張蒙殷亮等二十三人爲下等¶
而李晟馬燧李泌三宰相之詩不加考第¶
帝章敬寺詩松院浄苔色竹房深磬聲時人傳誦帝¶
<pb:KR4i0025_SBCK_002-10a>¶
晩年工詩句臣下莫及每御製奉和退而笑曰排工¶
俗有投石之戲兩頭置摽號曰排公以中不中爲勝¶
負也杜太保在淮南進崔叔靖詩一百萹帝曰此惡¶
詩何用進時云奉勑惡詩¶
韋綬以内相感心疾罷還第帝九日作黄菊歌顧左¶
右曰安可不示韋綬遣使持徃綬遽奉和附使進帝¶
曰爲文不巳豈頥養耶敕曰自今勿復爾¶
　　文宗¶
上元日詩云上元高㑹集群仙心齋何事欲祈年丹¶
誠儻徹玉帝座且共吾人慶大田¶
<pb:KR4i0025_SBCK_002-10b>¶
又云蓂生三五葉初齊上元羽客出桃蹊不愛仙家¶
登真訣願䝉四海福黔黎¶
裴度拜中書令以疾未任朝謝上巳曲江賜宴群臣¶
賦詩帝遣中使賜度詩曰注想待元老識君恨不早¶
我家柱石衰憂來學丘禱仍賜御扎曰朕詩集中欲¶
得見卿唱和詩故令示此卿疾未差可異日進來御¶
扎及門而度薨¶
常謂左右曰若不甲夜視事乙夜觀書則何以爲人¶
君耶每試進士多自出題目及所司進所試披覧吟¶
詠終日忘倦常延學士於内庭討論經義較量古今¶
<pb:KR4i0025_SBCK_002-11a>¶
令宫女以下侍茶湯飲饌李訓講周易時方盛夏遂¶
命取水玉腰帶辟著犀如意以賜訓曰如意足以與¶
卿爲談柄也讀高郢無聲樂賦白居易求玄珠賦謂¶
之玄祖¶
帝聽政暇慱覧群書一日延英顧問宰臣詩云&KR0687;&KR0687;¶
鹿鳴食野之苹苹是何草時宰相揚珏楊嗣復陳夷¶
行相顧未對珏曰臣按爾雅苹是&KR0284;蕭上曰朕㸔毛¶
詩䟽葉圓而花白藂生野中似非藾蕭¶
又一日問宰臣古詩云輕衫襯跳脱(是何/跳脱)物宰臣未¶
對上曰即今之腕釧也真誥言安妃有斵粟金跳脱¶
<pb:KR4i0025_SBCK_002-11b>¶
是臂飾¶
帝好五言自制品格多同肅代而古調清峻嘗欲置¶
詩博士貞穆李公曰陛下逺慕堯舜而置詩博士况¶
詩人多輕昧於識理今翰林學士皆能文詞而古今¶
篇什足可怡悅聖情帝乃止(珏也/李公)¶
甘露事後帝不樂徃徃瞠目獨語云須殺此軰令我¶
君臣間絶後賦詩曰輦路生春草上林花滿枝憑高¶
無限意無復侍臣知翌日觀牡丹誦賦吟罷始憶舒¶
元輿之詞歎息泣下因命作樂聊自適宫人沈翹翹¶
者歌河滿子有浮雲蔽白日之句其聲宛轉上因欷¶
<pb:KR4i0025_SBCK_002-12a>¶
歔問曰汝知之耶此文選古詩第一首蓋忠臣爲姦¶
邪所蔽也乃賜金臂環問其從來則呉元濟女也自¶
䧟掖廷易姓沈氏配樂籍又奏曰妾本藝方響廼白¶
玉也搥則響犀爲之願賜臣妾帝命賜之既至命奏¶
凉州之曲音韻清越聽者無不凄然嘗詔開元霓裳¶
羽衣舞參以雲韶肄于廷太常少卿馮定部諸工立¶
簴間端凝若植問李珏珏以定對帝喜曰豈非能古¶
章句者邪親誦定送客西江詩召升殿賜禁中瑞錦¶
詔悉所著以上嘗與宰相論詩之工拙鄭覃曰詩之¶
工者無若三百篇皆國人作之以剌美時政王者采¶
<pb:KR4i0025_SBCK_002-12b>¶
之以觀風俗耳不聞王者爲詩也後代辭人之詩華¶
而不實無補於事陳後主隋煬帝皆工於詩不免亡¶
國陛下何取焉覃篤於經術上甚重之¶
常吟杜甫曲江篇云江頭宫殿鎻千門細栁新蒲爲¶
誰緑乃知天寳以前樓臺之盛鄭注乃命神䇿軍淘¶
曲江昆明二池許公卿立亭館兩軍造紫雲樓彩霞¶
亭内出樓額賜之¶
　　宣宗¶
宣宗十二年前進士陳玩等三人應博學宏辭選所¶
司考定名第及詩賦論進訖上於延英殿詔中書舍¶
<pb:KR4i0025_SBCK_002-13a>¶
人李藩等對上曰凡考試之中重用字如何中書對¶
曰賦即偏枯駮雜論即褒貶是非詩即緣題落韻(如/只)¶
(封中白雲起是也/白雲起封中詩云)其間重用文字乃是庶㡬亦非常¶
有例也又曰孰詩重用字對曰錢起湘靈皷瑟詩有¶
二不字上曰善撫雲和瑟常聞帝子靈馮夷空自舞¶
楚客不堪聽逸韻諧金石清音發杳&KR0115;蒼梧來怨慕¶
白芷動芳馨流水傳湘浦悲風過洞庭曲終人不見¶
江上數峰青¶
上覧錢公此年宏詞詩曰且一重用文字此詩似不¶
及起起則今之恊律文字也合於匏革宫商即變鄭¶
<pb:KR4i0025_SBCK_002-13b>¶
衛之奏雖謝眺云洞庭張樂夜瀟湘帝子遊雲去蒼¶
梧野水還江漢流未若此皷瑟一篇摛藻妍華無以¶
加其前進士宏詞詩重字者登科更待明年考校起¶
詩便付吏選¶
帝好進士及第每對朝臣問及第茍有科名對者必¶
大喜便問所試詩賦題目并主司姓名或佳人物偶¶
不中第必歎惜移時甞於内自題鄉貢進士李道龍¶
白居易之死帝以詩弔之曰綴玉聮珠六十年誰教¶
&KR0115;路作詩仙浮雲不繫名居易造化無爲字樂天童¶
子解吟長恨曲胡兒能唱琵琶篇文章巳滿行人耳¶
<pb:KR4i0025_SBCK_002-14a>¶
一度思卿一愴然帝製秦邊陲曲其詞云海岳咸通¶
及帝垂拱而年號咸通焉庶子裴惲進詩賀聖政有¶
太康字帝怒曰太康失&KR0022;乃以比我戸部韋澳奏云¶
晉平呉冦攺號太康雖有失&KR0022;之言乃見歸美之文¶
上曰天子大湏博覧不然㡬錯罪惲¶
舊制盛春内殿賜宴三日帝妙音律每先裁製新曲¶
俾禁中女伶迭相教授至是出宫女數百分行連&KR0209;¶
而歌其曲有曰播皇猷者率高冠方屨褒衣博帯趍¶
走俯仰皆合規矩于于然有唐堯之風焉有曰葱女¶
踏歌隊者率言葱嶺之士樂河湟故地歸國復爲唐¶
<pb:KR4i0025_SBCK_002-14b>¶
民也若霓裳曲者皆執節幡被羽服態度凝澹飄飄¶
然有翔雲舞鸖見左右如是數十曲流傳民間(狐澄/出令)¶
(遺事/正陵)¶
　　昭宗¶
陜府唐昭宗有詩云安得有英雄迎歸大内中或曰¶
逍遙樓有太宗詩云昔乗匹馬去今驅萬乗來志意¶
不侔矣乾寧三年李茂貞犯闕帝次華州韓建迎歸¶
郡中帝鬱鬱不樂每登城西齊雲樓逺望明年秋制¶
菩薩蠻二首云登樓遥憶秦宫殿茫茫只見䨇飛燕¶
渭水一條流千山與萬丘逺煙籠碧樹陌上行人去¶
<pb:KR4i0025_SBCK_002-15a>¶
何處是英雄迎奴歸故宫又一曰飄飄且在三峰下¶
秋風徃徃堪霑灑膓斷憶仙宫朦朧煙霧中思夢時¶
時睡不語長如醉早晚是歸期蒼穹知不知¶
帝戊午年還京庚申歲劉季述爲變𠕋德王帝明年¶
正月一日返正攺元天復十一月朱全忠領兵入河¶
中四日冬節帝又爲鳳翔兵士擁幸岐城帝在城中¶
忽一旦大雷雨牛馬震死街西古槐殿東鴟吻立碎¶
帝爲詩曰只解劈牛兼劈樹不能誅惡復誅𠒋朱全¶
忠迎駕圍逼首渉三載癸亥正月駕幸全忠軍乃還¶
京甲子歳全忠遣冦彦卿逼幸洛四月攺元天祐帝¶
<pb:KR4i0025_SBCK_002-15b>¶

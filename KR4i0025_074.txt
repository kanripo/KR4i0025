# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:43.746058
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 74
#+PROPERTY: FILE SB04n0198-074唐詩紀事-卷第七十四.
<pb:KR4i0025_SBCK_074-1a>¶
唐詩紀事巻第七十四¶
　僧文秀　僧尚能　僧棲白　僧無可¶
　僧神頴　僧懷潜　僧應物　僧可朋¶
　僧雲表¶
　　僧文秀¶
端午詩云節分端午自誰言萬古傳聞爲屈原堪笑¶
楚江空浩浩不能洗得直臣寃¶
秀唐末詩僧也鄭谷喜秀上人相訪詩有它夜松堂¶
𪧐論詩更入㣲之句又次韵秀上人長安寺居言懐¶
云舊亝松老别多年香社人稀䘮亂間出寺只知趍¶
<pb:KR4i0025_SBCK_074-1b>¶
内殿閉門長侣在&KR0055;山又重訪秀上人云展𦘕長懐¶
吳寺殿冝茶偏賞霅溪泉又寄題詩僧秀公云靈一¶
心傳清塞心可公吟後楚公吟近來雅道相親少唯¶
仰吾師所得深好句未停無暇日舊山歸老有東林¶
吟曹孤宦甘寥落多謝携笻數訪尋秀南僧也而居¶
長安以文章應制故谷送遊五臺詩云内殿評詩切¶
身回心未回¶
　　僧尚能¶
中秋旅懷云所畜惟騷雅兼之得固窮望鄉連北斗¶
聽雨帶西風稼穡村坊逺烟波路逕通冥搜清絶句¶
<pb:KR4i0025_SBCK_074-2a>¶
恰佀有神功¶
　　僧棲白¶
中秋夜月云尋常三五夕不是不嬋娟及到中秋半¶
還勝别夜圓清光凝有露皓色爽無烟自古人皆玩¶
年來更一年¶
哭劉得仁云爲愛詩名剛到此風魂雪魄去難招直¶
教桂子落墳上生得一枝寃始銷¶
送造㣲上人遊五臺及禮夲師云寒空金錫響欲過¶
渭陽津極目多來㷳孤城少故人與師雖别乆於法¶
夲相親又對清凉月中宵語𪧐因¶
<pb:KR4i0025_SBCK_074-2b>¶
送僧歸舊山云談空與破邪獻夀復塋家白日得何¶
偈青天落幾花傳燈皆有分化宿獨無涯&KR0077;入中峰¶
寺還知有聚沙¶
曹松薦福贈白上人云才子紫檀衣明君寵顧時講¶
昇髙&KR1675;&KR0180;書荅重臣遲瓶勢傾圓頂刀聲落碎髭還¶
聞穿内禁隨駕進新詩¶
李洞贈白上人云險倚石屏風秋濤夢越中前朝吟¶
侶散故國講流終北地聞巴狖南山見磧鴻樓髙驚¶
雨濶木落覺城空兎滿期姚監蟬稀别楚公浄瓶光¶
照客柱杖朽生䖝平地塔千尺半空燈一籠祝堯談¶
<pb:KR4i0025_SBCK_074-3a>¶
幾句旋鴈海潮東¶
洞又哭白上人云聞說孤窓卧化時首摩羅雨滴空¶
池吟詩堂裏秋開影禮佛燈前夜照碑賀雪已成金¶
殿夢㸔濤終負石橋期逢山對月還惆悵争得無情¶
佀祖師¶
　　僧無可¶
中秋翫月云蟾冝天地靜三五對堦明照耀超諸夜¶
光芒掩衆星影寒池更澈雲冷樹梢青枉値中秋夜¶
長乖宿洞庭¶
金州夏晚陪姚合員外遊金州&KR0047;池云栁暗青波漲¶
<pb:KR4i0025_SBCK_074-3b>¶
衝萍復嫰苔張筵白鳥下掃㟁使君來洲島秋應沒¶
荷花晚盡開髙城吹角絶騶馭尚徘徊¶
冬日寄僧友云歛&KR0130;入寒竹安禪過漏聲髙杉殘葉¶
落&KR0055;井凍痕生罷磬風枝動懸燈雪屋明何當招我¶
友乘月上方行¶
白閤未歸日青門又値春半天傾瀑溜數郡見廬峰¶
(句)右張爲取作主客圖¶
秋夜宿西林寄賈島云暗䖝喧暮色黙思坐西林聽¶
雨寒更盡開門落葉深昔因京邑病併起洞庭心亦¶
是吾兄弟遲回共至今¶
<pb:KR4i0025_SBCK_074-4a>¶
秋日寄厲玄云楊栁起秋色故人猶未還别離何日¶
苦少壯豈能閑夜雨吟殘燭秋成憶逺山何當同一¶
見語黙此林間¶
廬山寺云千峰盤磴盡林寺昔年名歩歩入山影房¶
房聞水聲多年人跡絶殘月石隂清便可求居止安¶
閑過此生¶
題青龍寺僧房云從誰傳法印不離上方傳夕磬城¶
霜下寒房竹月圓烟殘衰木畔客住積雲邊未隱滄¶
洲去時來於此禪¶
新年作云然燈朝復夕漸作長年身紫閣未歸日青¶
<pb:KR4i0025_SBCK_074-4b>¶
門又値春掩闗寒過盡出定草生新自有林中趣誰¶
驚歳月頻¶
贈圭峰禪師云絶壑禪床底泉分落石層露澆髙頂¶
草雪隱下方燈朝滿傾心客溪連學道僧半旬持一¶
食此事有誰能¶
金州别姚合云日日西亭上春留到夏殘言之離别¶
易免以道途難山出一千里溪行三百灘松間樓月¶
裏秋入五陵寒¶
姚合送無可住越州云清晨相訪門前立麻&KR0130;方袍¶
一少年&KR0180;讀經文求作佛願攻詩句覔成仙芳春山¶
<pb:KR4i0025_SBCK_074-5a>¶
影花連寺觸夜湖聲月滿船今日送行偏惜别共師¶
文字有因縁¶
李洞贈可上人云寺門和鸖倚香杉月吐秋&KR0653;到思¶
嚵將法傳來穿泱&KR1071;把詩吟去尖嵌岩糢糊䟽巻烟¶
嵐滴狼藉衣裳瀑布緘不斷清風牙底嚼無因内殿¶
得名衘¶
　　僧神頴¶
和王季文題九&KR0160;山云衆岳雄分野九華鎭&KR0047;朝彩¶
筆凝空逺崔嵬寄青霄龍潬古仙府靈藥今不凋瑩¶
爲滄海鏡烟霞作荒摽造化心數竒性狀精氣饒玉¶
<pb:KR4i0025_SBCK_074-5b>¶
樹鬰玲瓏天&KR0284;韵蕭寥寂寂尋乳竇兢兢行石橋通¶
泉漱雲母藉草縈香苕我住幽且&KR0055;君賞昬復朝稀¶
逢發清唱片片霜凌颷¶
宿嚴陵釣臺云寒谷荒臺七里洲賢人求逐水東流¶
獨𤠔呌斷青天月千古冥冥潬樹秋¶
　　僧懐濬¶
秭歸郡僧懐濬不知何所人乾寜初知來蔵往皆有¶
神驗刺史于公以其惑衆繫而詰之乃㕥詩代通狀¶
云家在閩山西復西其中歳歳有鶯啼如今不在鶯¶
啼處鶯在舊時啼處啼又詰之復有詩云家在閩山¶
<pb:KR4i0025_SBCK_074-6a>¶
東復東其中嵗歳有花紅而今不在花紅處花在舊¶
時紅處紅守異而釋之詳其詩意佀在海中得非杯¶
渡之流乎出北夢𤨏言¶
　　僧應物¶
龍漳云石激懸流雪滿灣五龍潜處野雲間暫收雷¶
電九峰下且飲溪潭一水間浪引浮槎依北㟁波分¶
曉日浸東山回瞻四靣如㸔𦘕湏信遊人不欲還¶
題化城寺云平髙選處創蓮宫一水縈流處處通𦘕¶
閣晝開遲日畔禪房夜掩碧雲中平川不見龍行雨¶
幽谷遥聞虎哨風偶與遊人論法要真元浩浩理無¶
<pb:KR4i0025_SBCK_074-6b>¶
窮　應物大中時江&KR0047;詩僧也與羅鄴唱酬作九華山記¶
　　僧可朋¶
可朋丹稜人少與延讓為風雅之友有詩千餘篇號¶
玉壘集㑹題洞庭詩云水&KR0636;天影濶山㧞地形髙贈¶
友人曰來多不似客坐乆却垂簾歐陽烱以此比孟¶
郊賈島言其好飲酒貧無以償酒債㕥詩賙之可朋¶
自號醉髠贈方千詩云月裏豈無攀桂分湖中空賞¶
釣魚休杜甫舊㞐云傷心盡日有啼鳥獨歩殘春空¶
落花寄齊巳云唯陪北楚三千客多話東郊十八賢¶
劉公詩話云有詩僧讀洪州滕王閣詩謂守者詩緫¶
<pb:KR4i0025_SBCK_074-7a>¶
不佳何不除却守云僧能佳乎即吟曰洪州太白方¶
積翠滿穹蒼萬古遮新月半天無夕陽守異之然南¶
方浮屠能詩者多矣予甞見可朋詩云虹收千丈雨¶
潮弄半江天又云詩因試客分題僻碁爲饒人下着¶
低不减唐人(出詩/話)¶
孟昶廣政十九年賜詩僧可朋錢十萬帛五十疋¶
孟蜀歐陽逈與可朋爲友是歳酷暴中歐陽命同僚¶
納涼於浄衆寺依林亭列樽俎衆方懽適寺之外皆¶
耕者曝背烈日種耘田擊腰鼓以適倦可朋遂作耘¶
田皷詩以贄歐陽衆賔悶已&KR0205;命撤飲詩曰農舍田¶
<pb:KR4i0025_SBCK_074-7b>¶
頭皷王孫筵上皷擊皷兮皆爲皷一何樂兮一何苦¶
上有烈日下有焦土願我天翁降之以雨令桒麻熟¶
倉箱冨不飢不寒上下一般言雖淺近而極於理君¶
子謂可朋諌而歐陽善𦗟焉¶
朋賦洞庭云周極八百里凝眸望則勞水&KR0636;天影濶山㧞¶
地形髙賈客停非乆漁翁轉幾遭颯然風起處又是皷濤濤¶
　　僧雲表¶
寒食詩云寒食悲㸔郭外春野田無處不傷神平原¶
壘壘傷新塚半是去年來哭人¶
唐詩紀事巻第七十四¶

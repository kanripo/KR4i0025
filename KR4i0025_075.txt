# -*- mode: mandoku-view; -*-
#+TITLE: 唐詩紀事
#+DATE: 2015-09-11 23:17:43.787850
#+PROPERTY: ID KR4i0025
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 75
#+PROPERTY: FILE SB04n0198-075唐詩紀事-卷第七十五.
<pb:KR4i0025_SBCK_075-1a>¶
唐詩紀事巻第七十五¶
　僧虚中　貫休　僧齊已　殷七七¶
　許碏　許宣平　裴修然¶
　　僧虚中¶
寄中條司空啚侍郎詩曰門徑放莎垂徃來投刺稀¶
有時聞御禮特地掛朝衣嶽信僧傳去天香鸖帶歸¶
他年二&KR0047;㫖無復更衰微(作開/聞一)¶
又云逍遥短褐成一劍動精靈白晝夢仙島清晨禮¶
道經&KR0112;苗侵野逕桒椹汚閑庭肯要爲鄰者西&KR0047;太¶
華清¶
<pb:KR4i0025_SBCK_075-1b>¶
啚贈虚中云十年華嶽峰前住只得虚中兩首詩言¶
得其意趣也¶
虚中冝春人也遊瀟湘山水與齊已尚顔栖蟾為詩¶
友住湘西粟城寺潭州烏氏子希振侍中好事每出¶
迎納於詩閣虚中好燒火烟昬彩翠去後又復粉飾¶
又題馬侍郎池亭云嘉魚在深處幽鳥立多時¶
聽軒轅先生琴云訣妙與功精通宵膝上横一堂風¶
冷淡千古意分明㘴客神䰟凝巢禽耳目傾酷哉傷¶
紂世曽不遇先生¶
芳艸云綿綿芳草緑何處動&KR0055;思金谷人亡後沙塲¶
<pb:KR4i0025_SBCK_075-2a>¶
日暖時龍鱗蔵有瑞風雨洒無&KR0059;欲採蘭兼蕙清香¶
可贈誰¶
善巻壇云耕荒鑿原時髙趣在希夷大舜欲遜國先¶
生空歛眉五溪清不足千古美無虧縱遣亡淳者何¶
人投所思(&KR0019;疑/亡淳字)¶
經賀監舊居云不戀明皇寵歸來鏡水隅道裝鸖汀¶
識春醉釣人扶逐朶雲如吐成行鴈佀驅蘭亭名景¶
在蹤跡未爲孤¶
贈屏風岩栖蟾上人云嵓房髙且靜住此幾寒暄鹿¶
齅安禪石&KR0400;啼乞食村朝陽生樹罅古道透雲根獨¶
<pb:KR4i0025_SBCK_075-2b>¶
我閑相覔凄凉碧洞門¶
泊洞庭云槐栁未知秋依依舘驛頭客心俱念逺時¶
雨自相留浪沒貨魚市㠶髙賣酒樓夜來思展轉故¶
里在&KR0047;州¶
　　僧貫休¶
姓姜氏字徳隠婺州蘭溪人錢鏐自稱吳越國王休¶
以詩投之曰貴逼身來不自由幾年勤苦蹈林丘滿¶
堂花醉三千客一劍霜寒十四州萊子衣裳宫錦窄¶
謝公篇詠綺霞羞他年名上凌烟閣豈羡當時萬戸¶
侯鏐諭改為四十州乃可相見曰州亦難添詩亦難¶
<pb:KR4i0025_SBCK_075-3a>¶
改然閑雲孤鶴何天而不可飛遂入蜀以詩投王建¶
曰河北河南處處災惟聞金蜀少塵埃一瓶一鉢垂¶
垂老萬水千山得得來秦苑幽栖多勝景巴歈陳貢¶
愧非才自慙林藪龍鐘者亦得親登郭隗臺建遇之¶
甚厚建二年召令誦近詩時貴戚皆㘴休欲諷之乃¶
稱公子行云錦衣鮮&KR0160;手擎鶻閑行氣貌多輕忽稼¶
穡艱難緫不知五帝三皇是何物建稱善貴倖皆怨¶
之休與齊已齊名有西岳集十巻吳融爲之序卒死¶
于蜀¶
休毎得句云只堪供養佛故懐贈武昌棲一云凮清¶
<pb:KR4i0025_SBCK_075-3b>¶
江上月霜洒月中砧得句先呈佛無人知此心¶
休工篆&KR0032;初在荆州成中令問其筆㳒曰此事湏登¶
壇而授詎可草草言之成怒逓放黔中因為病鸖詩¶
曰見説氣清邪不入不知爾病自何來¶
赤旃壇塔六七級白&KR1341;蓞花三四枝禪客相逢只彈¶
指此心能有幾人知石霜問云如何是此心休不能¶
荅石霜云汝問我荅休即問之霜云能有幾人知¶
唐末冦亂休避地渚官荆帥髙氏優待之舘于龍興¶
寺㑹有謁宿話時政不治乃作酷吏詞以刺之云霰¶
&KR0040;灂灂風吼如斸有叟有叟暮投我宿吁歎自語云¶
<pb:KR4i0025_SBCK_075-4a>¶
太苛酷如何如何掠脂斡肉吳姬唱一曲等閑破紅¶
束韓娥唱一曲錦叚鮮照屋寜知一曲兩曲歌曽使¶
千人萬人哭不惟哭亦白其頭飢其族所以祥凮不¶
來和風不復蝗兮蠈兮東西南北遂離荆門立趋井¶
絡上蜀主陳情之詩¶
春山行云重疊大古色濛濛花&KR0040;時好山行恐盡流¶
水語相隨黒壤生紅葉黄猨領白兒因思石橋日曽¶
與道人期¶
晚泊湘江懐古云烟浪濛秋色髙吟佀得隣一輪湘¶
渚月千古獨酲人㟁濕穿花逺風香禱廟頻只應䛕¶
<pb:KR4i0025_SBCK_075-4b>¶
佞者到此不傷神¶
天台老僧云獨住無人處松龕嶽雪侵僧中九十臘¶
雲外一生心白髪垂不剃青眸笑更&KR0055;猶能指孤月¶
爲我暫開&KR0109;¶
寒夜思盧山賈生云山兄詩僻甚寒夜更何爲覔句¶
如頑㘴嚴霜打不知石膏粘木&KR0130;崕栗落氷池近見¶
禪僧說生涯勝徃時¶
雪夜寄友人云皓彩中霄合開門失所從何年今夜¶
意共子老孤峰氣射燈花落光侵壁罅濃唯君心佀¶
我吟到五更鐘¶
<pb:KR4i0025_SBCK_075-5a>¶
苦熱云松桂晝不動陽烏飛半天稻麻傾結實沙石¶
欲生煙毒氣仍干扇髙枝不立蟬舊山多積雪歸去¶
是何年¶
途中逢周朴云東西南北路相遇共興衰世獨無知¶
已子從何處來菊衰芳草在程逺宿烟開儻遇中興¶
主還應不用媒¶
題嶧桐律師院云律中麟角者髙淡出塵埃芳草不¶
曽觸幾生如此來壑風吹磬斷杉露滴花開如結林¶
中社伊余願一陪¶
言詩云經天緯地物動必是仙才幾處覔不得有時¶
<pb:KR4i0025_SBCK_075-5b>¶
還自來真風含素髪秋色入靈臺吟向霜蟾下終湏¶
神&KR0017;哀¶
休糧僧云不食更何求自由終自由身輕嫌衲重天¶
旱爲民愁供器誰將去生臺蟻不遊會湏傳此術歸¶
去老林丘¶
觀地獄啚云峨峨水劍閣有樹不堪攀佛手遮不得¶
人心似等閑周王應未雪白起作何顔盡日空彈指¶
忙忙塵世間¶
山居五首云休話喧譁事事難山翁只合住&KR0055;山數¶
声清磬是非外一箇閑人天地間緑圃空堦雲冉冉¶
<pb:KR4i0025_SBCK_075-6a>¶
異禽靈草水潺潺無人爲向君王道岩桂枝髙正好¶
攀詎是言休即便休清冷孤㘴碧溪頭三間茆屋無¶
人到十里松闗獨自遊明月清風宗炳社夕陽秋色¶
庾公樓修心未到無心地萬種千般逐水流¶
心心心不住希夷石室巉岩白髪垂惜竹不除當路¶
笋愛松留得礙人枝焚香開巻雲生砌卷箔冥心月¶
在池無限故人頭盡白不知頭白又何之¶
自古浮華能幾朝逝波終日去滔滔漢王廢苑生秋¶
草吳主荒宫入夜濤滿屋黄金機不息一頭白髪氣¶
猶髙豈知物外金仙子甘露天香滴毳袍¶
<pb:KR4i0025_SBCK_075-6b>¶
翠竇烟巖畫不成桂香瀑沫雜芳馨撥霞掃雪和雲¶
母掘石移松得茯苓好鳥傍花窺玉磬嫰苔和水汲¶
金瓶從他人笑從他笑地覆天翻也只寜¶
經東林寺云白薝蔔花露滴滴碧苾蒭草&KR0040;濛濛田¶
地更無塵一㸃是何人合住其中¶
夜夜曲云蟪蛄切切風騷騷芙蓉噴香蟾蜍髙孤燈¶
耿耿征婦勞更深撲落金錯刀¶
古意云乹坤有清氣散入詩人脾聖賢遺清風不在¶
惡木枝千人萬人中一人兩人知憶在東溪日花開¶
葉落時幾擬以黄金鑄作鍾子期¶
<pb:KR4i0025_SBCK_075-7a>¶
　　僧齊已¶
僧齊已有詩名住襄州謁鄭谷獻詩云髙名喧省闥¶
雅頌出吾唐疊巘供秋望無雲到夕陽自封修藥院¶
别下着僧牀幾夢中朝事乆離鴛鷺行谷覽之云請¶
改一字方可相見經數日再謁稱已改得詩云别掃着¶
僧床谷嘉賞結爲詩友還人詩巻云李賀李白遺機¶
杼散在人間不知處聞君收在芙蓉江日聞鮫人織¶
秋浦金梭劄劄文離離吳姬越女羞上機鴛鴦浴烟¶
鸞鳯飛澄江曉映餘霞輝仙人手持玉刀尺寸寸酬¶
君與珠璧裁作霞裳何處披紫皇殿裏&KR0055;相覔¶
<pb:KR4i0025_SBCK_075-7b>¶
後唐明宗太子從榮好作歌詩髙輦軰多依附之觀¶
碁詩云㸔他終一局白却少年頭¶
齊已中秋詩云東林莫礙漸髙勢四海正㸔當時路¶
從榮果謀不軌唱和者言陟嫌疑皆就誅惟齊已得¶
荆帥髙令公匿而獲免¶
中秋月云空碧無雲露濕衣衆星&KR0653;外湧清規東樓¶
莫礙漸髙勢四海待㸔當路時還許分明吟皓&KR0334;肯¶
教幽暗取丹枝可憐半夜嬋姢影正對五侯殘酒巵¶
早行云舟子相呼起長沙未五更幾看星月在猶帶¶
夢魂行鳥亂村林逈人喧水柵横蒼茫平野水慚愧¶
<pb:KR4i0025_SBCK_075-8a>¶
逺峰名¶
詠鴈云瀟湘水暖全迷鶴邏逤川寒只有鵰誰向孤¶
舟憶兄弟㘴㸔連鴈渡横橋¶
詠鸎云何事經年閟好音暖風催出囀喬林羽毛新¶
刷陶潜菊喉舌初調叔夜琴怕雨並栖紅杏密避人¶
䨇入緑楊深曉來枝上千般語佀共桃花訢舊心¶
夏日草堂作云沙泉帶草堂&KR0083;帳巻空床靜是真消¶
息吟非俗肺膓園林坐清影梅杏嚼紅香誰住原西¶
寺鍾聲送夕陽¶
寄方干處士鑑湖舊居云賀監舊山川空來近百年¶
<pb:KR4i0025_SBCK_075-8b>¶
聞君與琴鶴終日在漁船島路&KR0055;秋石湖澄半夜天¶
雲門幾回厺題徧好林泉¶
寄錢唐羅給事云噴噴嘔䜛書無人誦子虚傷心天¶
佑末搔首懿宗初海樹青叢短湖山翠㸃踈秋濤㸔¶
足否羅刹石邊居¶
戊辰歳湖中寄鄭谷郎中云白髪乆慵簮常聞病亦¶
吟瘦應成鶴骨閑想佀禪心上國楊花亂滄洲荻笋¶
&KR0055;不堪思翠蓋西望獨沾襟¶
劍客云㧞劍遶殘罇歌終便出門西風滿天雪何處¶
報人恩勇死尋常事輕讎不足論翻嫌易水土細碎¶
<pb:KR4i0025_SBCK_075-9a>¶
動離魂¶
歸鴈云塞門春亦暖連影起蘋風雲夢千行厺瀟湘¶
一夜空江人空舉網虜將又虛弓莫失南來伴衡陽¶
樹即紅¶
東林作寄金陵知己云十八賢真在時來拂榻㸔已¶
知前事逺更結後人難泉滴勝清磬松香掩白壇憑¶
君聽朝貴誰欲猒簮冠¶
山寺喜道士至云閏年春過後山寺始花開還有無¶
心者閑尋此境來鳥幽聲忽斷茶好味重廻知住南¶
岩乆冥心㘴緑苔¶
<pb:KR4i0025_SBCK_075-9b>¶
老將云破虜與平戎曽居第一功明時不用武白首¶
向秋風馬病霜飛草弓閑鴈過空兒孫已成立膽氣¶
亦英雄¶
聞貫休下世云吾師詩匠者真箇碧雲流争得梁太¶
子重為文選樓錦江新塜樹婺女舊山秋欲去焚香¶
禮啼&KR0400;哭阻修¶
豋祝融&KR0528;云猨鳥共不到我來身欲浮四邊空碧落¶
絶頂正清秋宇宙知何極華夷見細流壇西獨立乆¶
白日轉神州¶
贈孫生云傳家詩自君别是繼詩人道出千途外功¶
<pb:KR4i0025_SBCK_075-10a>¶
争一字新寂寥中影迹霜雪裏精神待折東堂桂歸¶
來更苦辛¶
邊上云漢地從休馬胡家自牧羊都來消帝道渾不¶
用兵防草上孤城白沙飜大漠黄秋風起邊鴈一一¶
向瀟湘¶
行路難云下浸與髙盤不爲行路難是非真險惡反¶
覆作峰巒漆媿同時黒朱慚巧處丹令人畏相識欲¶
畫白雲㸔¶
觀水云范蠡東浮濶靈均北泛長誰知逺烟浪别有¶
好思量故國門前急天崕照裏忙難收樓上興渺漫¶
<pb:KR4i0025_SBCK_075-10b>¶
正斜陽¶
聽李先生琴云仙子弄瑶琴仙山杉月&KR0055;此聲含太¶
古誰聽到無心洒石霜千片噴空瀑萬尋何人傳指¶
㳒携向海中岑¶
寄陸&KR0027;蒙云萬巻功何用徒稱處士休閑歌太古石¶
醉聽洞庭秋道在誰開口詩成自㸃頭中間欲相訪¶
尋便阻戈矛¶
自題云禪外求詩妙年來鬢已秋未曽將一字容易¶
謁諸侯掛夢山皆逺題名石盡幽敢言梁太子傍採¶
碧雲流¶
<pb:KR4i0025_SBCK_075-11a>¶
聽泉云落石幾萬仞冷聲飄逺空髙秋初雨後半夜¶
亂山中秪有照壁月更無吹葉風㫺曽廬岳聽到曉¶
與僧同¶
宿簡寂觀云萬壑雲霞影千&KR0528;松桂聲如何教下士¶
容易信長生月共虛無白香和沆瀣清閑尋古廊畫¶
記得列仙名¶
觀燒云獵獵寒蕪引乗風勢不還放來應有主焚厺¶
到何山熖入空濛裏烟飛蒼莾間石中有良玉惆悵¶
但傷顔¶
齊已本姓胡名得生詩名多湖湘間與鄭谷爲詩友¶
<pb:KR4i0025_SBCK_075-11b>¶
　　殷七七¶
殷七七名文祥周寳舊於長安識之及寳移鎮浙西¶
七七忽至寳禮貌益勤毎醉吟曰琴彈碧玉調爐飬¶
白硃砂稱造逡廵酒能栽頃刻花鶴林寺杜鵑花云¶
貞元中外國僧自天台鉢盂中以藥養其根來植於¶
此寺僧飾花院或見女子遊花下或謂花神也一日¶
寳謂七七曰鶴林寺花天下竒絶甞聞能開頃刻花¶
可開於重九乎曰可乃前二日徃鶴林寺宿中夜女¶
子謂七七曰妾爲上玄命下司此花非久即歸閬苑¶
今與道者開之來日晨起寺僧訝花漸拆至九日爛¶
<pb:KR4i0025_SBCK_075-12a>¶
爛熳後經兵火其花遂亡¶
　　許碏¶
碏遊江淮間常醉吟曰閬苑花前是醉鄉拈翻王母¶
九霞觴群仙拍手嫌輕脱謫向人間作酒狂¶
碏自稱髙陽人少爲進士累舉不第後得道於娥眉山¶
　　許宣平¶
新安人也常掛一花瓠及曲竹枝醉則歌曰負薪朝¶
出賣沽酒日西歸路人莫問歸何地穿白雲行入翠¶
微好事者題于壁李白自翰林出東遊覽詩嘆曰仙¶
人也¶
<pb:KR4i0025_SBCK_075-12b>¶
　　裴修然¶
唐道士裴修然楚州刺史思訓之子為人詼諧强學¶
不成一名好詩酒善丹青觧絲竹開元中嘗夜醉卧¶
街犯禁乃為詩曰遮莫鼕鼕動湏傾滿滿盃金吾如¶
借問但道玉山頺官不罪之也出張彥逺名畫記¶
唐詩紀事巻第七十五¶
